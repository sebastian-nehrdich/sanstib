 रत्नावली । (न्र) (वैद्य २९६) । नमो रत्नत्रयाय ॥	༄༡༠༧ཨ་༅་༎ རྒྱ་གར་སྐད་དུ་། རའ་ཛ་པ་རི་ཀ་ཐའ་རཏན་མའ་ལའི་། བོད་སྐད་དུ་། རྒྱལ་པོ་ལ་གཏམ་བྱ་བ་རིན་པོ་ཆེའི་ཕྲེང་བ་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ་༎
 सर्वदोषविनिर्मुक्तं गुणैः सर्वैरलंकृतम् ।	ཉེས་པ་ཀུན་ལས་རྣམ་གྲོལ་ཞིང་༎ ཡོན་ཏན་ཀུན་གྱིས་བརྒྱན་པ་པོ་༎
 प्रणम्य सर्वज्ञमहं सर्वसत्त्वैकबान्धवम् ॥ न्र_१।१ ॥	སེམས་ཅན་ཀུན་གྱི་གཉེན་གཅིག་པོ་༎ ཐམས་ཅད་མཁྱེན་ལ་བདག་ཕྱག་འཚལ་༎
 धर्ममेकान्तकल्याणं राज[न् ध]र्मोदयाय ते ।	རྒྱལ་པོ་ཁྱོད་ལ་ཆོས་སྒྲུབ་ཕྱིར་༎ གཅིག་ཏུ་དགེ་བའི་ཆོས་བཤད་དེ་༎
 वक्ष्यामि धर्मः सिद्धिं हि याति सद्धर्मभाजने ॥ न्र_१।२ ॥	དམ་པའི་ཆོས་ཀྱི་སྣོད་ལ་ནི་༎ ཆོས་འགྲུབ་འགྱུར་ཏེ་གང་ཞིག་ལ་༎
 प्राग्धर्माभ्युदयो यत्र पश्चानैःश्रेयसोदयः ।	དང་པོར་མངོན་པར་མཐོ་བའི་ཆོས་༎ ཕྱིས་ནི་དེས་པར་ལེགས་འབྱུང་བ་༎
 संप्राप्याभ्युदयं यस्मादेति नैःश्रेयसं क्रमात् ॥ न्र_१।३ ॥	གང་ཕྱིར་མངོན་པར་མཐོ་ཐོབ་ནས་༎ རིམ་གྱིས་ངེས་པར་ལེགས་པ་འོང་༎
 सुखमभ्युदय[स्तत्र मोक्षो]नैःश्रेयसो मतः ।	དེ་ལ་མངོན་མཐོ་བདེ་བ་སྟེ་༎ དེས་པར་ལེགས་པ་ཐར་པར་འདོད་༎
 अस्य साधनसंक्षेपः श्रद्धाप्रज्ञे समासतः ॥ न्र_१।४ ॥	དེ་ཡི་བསྒྲུབ་པ་མདོར་བསྡུ་ན་༎ མདོར་ན་དད་དང་ཤེས་རབ་བོ་༎
 श्राद्धत्वाभ्दजते धर्मं प्राज्ञत्वाद्वेत्ति तत्त्वतः ।	དད་ཅན་ཉིད་ཕྱིར་ཆོས་ལ་བརྟེན་༎
 प्रज्ञा प्रधानं त्वनयोः श्रद्धा पूर्वंगमास्य तु ॥ न्र_१।५ ॥	ཤེས་རབ་ལྡན་ཕྱིར་ཡང་དག་རིག་།འདི་གཉིས་གཙོ་བོ་ཤེས་རབ་སྟེ་༎ འདི་སྔོན་འགྲོ་བ་དད་པ་ཡིན་༎
 छन्दाद् द्वेषाभ्दयान्मोहाद्यो धर्मं नातिवर्तते ।	འདུན་དང་ཞེ་སྡང་འཇིགས་པ་དང་༎ རྨོངས་པས་གང་ཞིག་ཆོས་མི་འདའ་༎
 स श्राद्ध इति विज्ञेयः श्रेयसो भाजनं परम् ॥ न्र_१।६ ॥	དེ་ནི་དད་པ་ཅན་ཞེས་བྱ་༎ ངེས་པར་ལེགས་པའི་སྣོད་མཆོག་ཡིན་༎
 कायवाङ्मानसं कर्म सर्वं सम्यक्परीक्ष्य यः ।	གང་ཞིག་ལུས་ངག་ཡིད་ཀྱི་ལས་༎ ཐམས་ཅད་ལེགས་པར་ཡོངས་བརྟགས་ཏེ་༎
 परात्महितमाज्ञाय सदा कुर्यात्स पण्डितः ॥ न्र_१।७ ॥	བདག་དང་གཞན་ལ་ཕན་ཤེས་ནས་༎ རྟག་ཏུ་བྱེད་བ་དེ་མཁས་པ་༎
 (वैद्य २९७) अहिंसा चौर्यविरतिः परदारविवर्जनम् । मिथ्यापैशुन्यपारुष्याबद्धवादेषु संयमः ॥ न्र_१।८ ॥	མི་གསོད་པ་དང་རྐུ་སྤོང་དང་༎ གཞན་གྱི་ཆུང་མ་སྦོད་བ་དང་༎ ལོག་དང་ཕྲ་མ་རྩུབ་ཉིད་དང་༎ མ་འབྲེལ་སྨྲ་བ་ཡང་དག་སྡོམ་༎
 लोभव्यापादनास्तिक्यदृष्टीनां परिवर्जनम् ।	ཆགས་དང་གནོད་སེམས་མེད་པ་ལ་༎ ཉིད་ཀྱི་ལྟ་བ་ཡོངས་སྤོང་བ་༎
 एते कर्मपथाः शुक्ला दश कृष्णा विपर्ययात् ॥ न्र_१।९ ॥	འདི་དག་ལས་ལམ་དཀར་བཅུ་སྟེ་༎
 अमद्यपानं स्वाजीवो ऽविहिंसा दानमादरात् ।	བཟློག་པ་དག་ནི་ནག་པོ་ཡིན་༏་། ཆང་མི་འཐུང་དང་འཚོ་བ་བཟང་༎
 पूज्यपूजा च मैत्री च धर्मश्चैष समासतः ॥ न्र_१।१० ॥	རྣམ་མི་འཚེ་དང་གུས་སྦྱིན་དང་༎ མཆོད་འོས་མཆོད་དང་བྱམས་པ་སྟེ་༎ མདོར་ན་ཆོས་ནི་དེ་ཡིན་ནོ་༎
 शरीरतापनाद्धर्मः केवला(न्नास्ति तेन हि) ।	ལུས་གདུང་བྱེད་པ་འབའ་ཞིག་ལས་༎ ཆོས་མེད་འདི་ལྟར་དེ་ཡིས་ནི་༎ གཞན་ལ་གནོད་པ་སྤོང་མེད་ཅིང་༎
 न परद्रोहविरतिर्न परेसामनुग्रहः ॥ न्र_१।११ ॥	གཞན་ལ་ཕན་འདོགས་༄༡༠༧བ་ཡོད་མ་ཡིན་༎
 दानशीलक्षमास्पष्टं यः सद्धर्ममहापथम् ।	སྦྱིན་དང་ཚུལ་ཁྲིམས་བཟོད་གསལ་བ་༎ དམ་ཆོས་ལམ་པོ་ཆེ་ལ་གང་༎ མ་གུས་ལུས་གདུང་གནག་ལམ་ལྟའི་༎
 अनादृत्य व्रजेत् कायक्लेशगो दण्डकोत्पथैः ॥ न्र_१।१२ ॥	ལམ་གོལ་དག་ནས་འགྲོ་བ་དེ་༎
 स संसाराटवीं घोरामनन्तजनपादपाम् ।	འཁོར་བའི་འབྲོག་ནི་མི་བཟད་པའི་༎ མཐའ་ཡས་སྐྱེ་བོ་ཤིང་ཅན་དུ་༎
 क्लेशव्यालावलीढाङ्गः सुदीर्घं प्रतिपद्यते ॥ न्र_१।१३ ॥	ཉོན་མོངས་གདུག་པས་འཁྱུད་པའི་ལུས་༎ ཤིན་ཏུ་ཡུན་རིང་འཇུག་པར་འགྱུར་༎ གསོད་པ་ཡིས་ནི་ཚེ་ཐུང་འགྱུར་༎
 हिंसया जायते ऽल्पायुः बहवाबाधो विहिंसया ।	རྣམ་པར་འཚེ་བས་གནོད་པ་མང་༎
 चौर्येण भोगव्यसनी सश(त्रुः)	རྐུ་བ་ཡིས་ནི་ལོངས་སྤྱོད་ཕོངས་༎ བྱི་བོ་བྱེད་པས་དགྲ་དང་བཅས་༎
 पारदारिकः ॥ न्र_१।१४ ॥ प्रत्याख्यानं मृषावादात् पैशुन्यान्मित्रभेदनम् ।	བརྫུན་དུ་སྨྲ་བས་སྐུར་བ་སྟེ་༎ ཕྲ་མ་ཡིས་ནི་བཤེས་དང་འབྱེ་༎ ཚིག་རྩུབ་ཉིད་ཀྱིས་མི་སྙན་ཐོས་༎
 अप्रियश्रवणं रौक्ष्यादबाद्धा(दपार्था?) द्दुर्भगं वचः ॥ न्र_१।१५ ॥	མ་འབྲེལ་པ་ཡིས་ཚིག་མི་བཙུན་༎
 मनोरथान् हन्त्यमिध्या व्यापादो भयदः स्मृतः ।	བརྣབ་སེམས་ཡིད་ལ་རེ་བ་འཇོམས་༎ གནོད་སེམས་འཇིགས་པ་སྦྱིན་པར་བྱེད་༎
 मिथ्यादृष्टिः कुदृष्टित्वं मद्यपानं मतिभ्रमः ॥ न्र_१।१६ ॥	ལོག་པར་ལྟ་བས་ལྟ་ངན་ཉིད་༎ ཆང་འཐུངས་པས་ནི་བློ་འཁྲུལ་ཏེ་༎
 अप्रदानेन दारिद्यं मिथ्याजीवेन वञ्चना ।	སྦྱིན་པ་མ་བཏང་དབུལ་བ་ཉིད་༎ ལོག་པར་འཚོ་བས་བསླུས་པ་སྟེ་༎ ཁེངས་པ་ཡིས་ནི་རིགས་ངན་ཉིད་༎
 स्तम्भेन दुष्कुलीनत्वमल्पौजस्कत्वमीर्ष्यया ॥ न्र_१।१७ ॥	ཕྲག་དོག་གིས་ནི་གཟི་ཆུང་ཉིད་༎ ཁྲོ་བས་ཁ་དོག་ངན་པ་ཉིད་༎
 क्रोधाद्दुर्वर्णता मौर्ख्यमप्रश्नेन विपश्चिताम् ।	མཁས་ལ་མི་འདྲི་བླུན་པ་ཉིད་༎
 फलमेतन्मनुष्यत्वे सर्वेभ्यः प्राक् च दुर्गतिः ॥ न्र_१।१८ ॥	མི་ཉིད་ལ་ནི་འབྲས་བུ་འདི་༎ ཀུན་གྱི་དང་པོ་ངན་འགྲོར་རོ་༎
 एषामकुशलाख्यानां विपाको यः प्रकीर्तितः ।	།
 कुशलानां च सर्वेषां विपरीतः फलोदयः ॥ न्र_१।१९ ॥	དགེ་བ་དག་ནི་ཐམས་ཅད་ལ་༏་།འབྲས་བུ་དེ་ནི་བཟློག་སྟེ་འབྱུང་༎
 लोभो द्वेषश्च मोहश्च तज्जं कर्मेति चाशुभम् ।	ཆགས་དང་ཞེ་སྡང་གཏི་མུག་དང་༎ དེས་བསྐྱེད་ལས་ནི་མི་དགེ་བ་༎ མ་ཆགས་ཞེ་སྡང་གཏི་མུག་མེད་༎
 अलोभामोहाद्वेषाश्च तज्जं कर्मेतरच्छुभम् ॥ न्र_१।२० ॥	དེས་བསྐྱེད་ལས་དེ་དགེ་བ་ཡིན་༎
 अभुभात्सर्वदुःखानि सर्वदुर्गतयस्तथा ।	མི་དགེ་བ་ལས་སྡུག་བསྔལ་ཀུན་༎ དེ་བཞིན་ངན་འགྲོ་ཐམས་ཅད་དོ་༎
 शुभात्सुगतयः सर्वाः सर्वजन्मसुखानि च ॥ न्र_१।२१ ॥	དགེ་ལས་བདེ་འགྲོ་ཐམས་ཅད་དང་༎ སྐྱེ་བ་ཀུན་དུ་བདེ་བ་དག་། ཡིད་དང་ལུས་དང་ངག་གིས་ནི་༎
 निवृत्तिरशुभात्कृत्स्नात्प्रवृत्तिस्तु शुभे सदा ।	མི་དགེ་ཀུན་ལས་ལྡོག་བྱ་ཞིང་༎ དགེ་ལ་རྟག་ཏུ་འཇུག་བྱ་བ་༎
 मनसा कर्मणा वाचा धर्मो ऽयं द्विविधः स्मृतः ॥ न्र_१।२२ ॥	ཆོས་འདི་རྣམ་པ་གཉིས་སུ་བཤད་༎
 नरकप्रेततिर्यग्भ्यो धर्मादस्माद्विमुच्यते ।	ཆོས་འདིས་དམྱལ་བ་ཡི་དགས་དང་༎ དུད་འགྲོ་དག་ལས་རྣམ་གྲོལ་ཞིང་༎
 नृषु देवेषु चाप्नोति सुखश्रिराज्यविस्तरान् ॥ न्र_१।२३ ॥ (वैद्य २९८)	ལྷ་དང་མི་ཡི་ནང་དག་ཏུ་༎ བདེ་དཔལ་རྒྱལ་སྲིད་རྒྱས་པ་འཐོབ་༎
 ध्यानाप्रमाणारूप्यैस्तु ब्रह्माद्यसुखमश्नुते ।	བསམ་གཏན་ཚད་མེད་གཟུགས་མེད་ཀྱི་༎ ཚངས་སྩོགས་བདེ་བ་མྱོང་བར་བྱེད་༎
 इत्यभ्युदयधर्मो ऽयं फलं चास्य समासतः ॥ न्र_१।२४ ॥	དེ་ལྟར་མངོན་མཐོའི་ཆོས་འདི་དང་༎ དེ་ཡི་འབྲས་བུ་མདོར་བསྡུས་པའོ་༎ ངེས་པར་ལེགས་པའི་ཆོས་དག་ཀྱང་༎
 नैःश्रेयसः पुनर्धर्मः सूक्ष्मो गम्भीरदर्शनः ।	ཕྲ་ཞིང་༄༡༠༨ཨ་༌་༎ ཟབ་པར་སྣང་བ་དང་༎ བྱིས་པ་ཐོས་དང་མི་ལྡན་ལ་༎
 बालानां[अश्रोत्रवताम्] उक्तस्त्रासकरो जिनैः ॥ न्र_१।२५ ॥	སྐྲག་པར་བྱེད་པར་རྒྱལ་བས་གསུངས་༎
 नास्म्यहं न भविष्यामि न मे ऽस्ति न भविष्यति ।	བདག་ཡོད་མ་ཡིན་ཡོད་མི་འགྱུར་༎ བདག་གི་ཡོད་མིན་མི་འགྱུར་ཞེས་༎ བྱིས་པ་དག་ནི་དེ་ལྟར་སྐྲག་། 
 इति बालस्य संत्रासः पण्डितस्य भयक्षयः ॥ न्र_१।२६ ॥	མཁས་པ་ལ་ནི་སྐྲག་པ་ཟད་༎
 अहंकरप्रसूतेयं ममकारोपसंहिता ।	སྐྱེ་དགུ་འདི་ནི་མ་ལུས་པ་༏་། ངར་འཛིན་པ་ལས་བྱུང་བ་དང་༎ ང་ཡིར་འཛིན་ལྡན་སྐྱེ་དགུ་ལ་༎
 प्रजा प्रजाहितैकान्तवादिनाभिहिताखिला ॥ न्र_१।२७ ॥	ཕན་པ་གཅིག་ཏུ་གསུང་བས་གསུངས་༎
 अस्त्यहं मम चास्तीति मिथ्यैतत्परमार्थिभिः ।	བདག་ཡོད་བདག་གིར་ཡོད་ཅེས་པ་༎ འདི་ནི་དམ་པའི་དོན་དུ་ལོག་། 
 यथाभूतपरिज्ञानान्न भवत्युभयं यतः ॥ न्र_१।२८ ॥	གང་ཕྱིར་ཡང་དག་ཇི་ལྟ་བ་༎ ཡོངས་སུ་ཤེས་པས་གཉིས་མི་འབྱུང་༎
 अहंकारोद्भवाः स्कन्धाः सो ऽहंकारो ऽनृतो ऽर्थतः ।	ངར་འཛིན་ལས་བྱུང་ཕུང་པོ་རྣམས་༎ ངར་འཛིན་དེ་ནི་དོན་དུ་བརྫུན་༎
 बीजं यस्यानृतं तस्य प्ररोहः सत्यतः कुतः ॥ न्र_१।२९ ॥	གང་གིས་ས་བོན་བརྫུན་པ་དེའི་༎ སྐྱེ་བ་བདེན་པ་ག་ལ་ཞིག་། 
 स्कन्धानसत्यान् दृष्ट्वैवमहंकारः प्रहीयते ।	ཕུང་པོ་དེ་ལྟར་མི་བདེན་པར་༎ མཐོང་ནས་ངར་འཛིན་སྤོང་བར་འགྱུར་༎ ངར་འཛིན་པ་དག་སྤངས་ནས་ནི་༎
 अहंकारप्रहाणाच्च न पुनः स्कन्धसंभवः ॥ न्र_१।३० ॥	ཕྱིས་ནི་ཕུང་པོ་འབྱུང་མི་འགྱུར་༎
 यथादर्शमुपादाय(स्वमुखप्रतिबिम्बकम् ।	ཇི་ལྟར་མེ་ལོང་བརྟེན་ནས་སུ་༎ རང་བཞིན་གཟུགས་བརྙན་སྣང་མོད་ཀྱི་༎
 दृश्य) ते नाम तच्चैवं न किंचिदपि तत्त्वतः ॥ न्र_१।३१ ॥	དེ་ནི་ཡང་དག་ཉིད་དུ་ན་༎ ཅུང་ཟད་ཀྱང་ནི་ཡོད་མིན་པ་༎
 अहंकारस्तथा स्कन्धानुपादायोपलभ्यते ।	དེ་བཞིན་ཕུང་པོ་རྣམས་བརྟེན་ནས་༎ ངར་འཛིན་པ་ནི་དམིགས་པར་འགྱུར་༎
 न च कश्चित्स तत्त्वेन स्वमुखप्रतिबिम्बवत् ॥ न्र_१।३२ ॥	རང་གི་བཞིན་གྱི་གཟུགས་བརྙན་བཞིན་༎ ཡང་དག་ཉིད་དུ་དེ་འགའ་མེད་༎
 यथादर्शमनादाय स्वमुखप्रतिबिम्बकम् ।	ཇི་ལྟར་མེ་ལོང་མ་བརྟེན་པར་༏་། རང་བཞིན་གཟུགས་བརྙན་མི་སྣང་ལྟར་༎
 न दृश्यते तथा स्कन्धाननादायाहमित्यपि ॥ न्र_१।३३ ॥	ཕུང་པོ་རྣམས་ལ་མ་བརྟེན་པར་༎ ངར་འཛིན་པ་ཡང་དེ་དང་འདྲ་༎ འཕགས་པ་ཀུན་དགའ་བོ་ཡིས་ནི་༎
 एवंविधार्थश्रवणाद्धर्मचक्षुरवाप्तवान् ।	དེ་ལྟ་བུ་ཡི་དོན་ཐོས་ནས་༎ ཆོས་ལ་མིག་འཐོབ་བདག་ཉིད་ཀྱིས་༎
 आर्यानन्दः स्वयं चैव भिक्षुभ्यो ऽभीक्ष्णमुक्तवान् ॥ न्र_१।३४ ॥	དགེ་སློང་རྣམས་ལ་བཟླས་ཏེ་སྨྲས་༎
 स्कन्धग्राहो यावदस्ति तावदेवाहमित्यपि ।	ཇི་སྲིད་ཕུང་པོར་འཛིན་ཡོད་པར་༎ དེ་སྲིད་དེ་ལ་ངར་འཛིན་ཡོད་༎
 अहंकारे सति पुनः कर्म जन्म ततः पुनः ॥ न्र_१।३५ ॥	ངར་འཛིན་ཡོད་ན་ཡང་ལས་ཏེ་༎ དེ་ལས་ཡང་ནི་སྐྱེ་བ་ཡིན་༎
 त्रिवर्त्मैतदनाद्यन्तमध्यं संसारमण्डलम् ।	ལམ་གསུམ་ཐོག་མཐའ་དབུས་མེད་པ་༎ འཁོར་བའི་དཀྱིལ་འཁོར་མགལ་མེ་ཡི་༎
 अलातमण्डलप्रख्यं भ्रमत्यन्योन्यहेतुकम् ॥ न्र_१।३६ ॥	དཀྱིལ་འཁོར་ལྟ་བུར་ཕན་ཚུན་གྱི་༎ རྒྱུ་ཅན་འདི་ནི་འཁོར་བར་འགྱུར་༎
 स्वपरोभयतस्तस्य त्रैकाल्यतो ऽप्यप्राप्तितः ।	དེ་ནི་རང་གཞན་གཉིས་ཀ་དང་༎ དུས་གསུམ་ཉིད་དུའང་མ་ཐོབ་ཕྱིར་༎ ངར་འཛིན་པ་ནི་ཟད་པར་འགྱུར་༎
 अहंकारः क्षयं याति ततः कर्म च जन्म च ॥ न्र_१।३७ ॥	དེ་ནས་ལས་དང་སྐྱེ་བ་ཡང་༎
 एवं हेतुफलोत्पादं पश्यंस्तत्क्षयमेव च ।	དེ་ལྟར་རྒྱུ་འབྲས་སྐྱེ་བ་དང་༎ དེ་དག་ཟད་པ་ཉིད་མཐོང་ནས་༎ ཡང་དག་ཉིད་དུ་འཇིག་རྟེན་ལ་༎
 नास्तितामस्तितां चैव नैति लोकस्य तत्त्वतः ॥ न्र_१।३८ ॥ (वैद्य २९९)	ཡོད་མེད་ཉིད་དུ་མི་སེམས་སོ་༎
 सर्वदुःखक्षयं धम श्रुत्वैवमपरीक्षकः ।	སྡུག་བསྔལ་ཐམས་ཅད་ཟད་པ་ཡིས༎ ༄༡༠༨བ་ཆོས་འདི་ཐོས་ནས་རྟོག་མེད་པ་༎ མི་འཇིགས་གནས་ལ་སྔར་བདག་། 
 संकम्पत्यपरिज्ञानादभयस्थानकातरः ॥ न्र_१।३९ ॥	ཡོངས་སུ་མི་ཤེས་ཕྱིར་སྐྲག་གོ་༎
 न भविष्यति निर्वाणे सर्वमेतन्न ते भयम् ।	མྱ་ངན་འདས་ལ་འདི་དག་ཀུན་༎ མེད་པར་གྱུར་ན་ཁྱོད་མི་འཇིགས་༎
 उच्यमान इहाभावस्तस्य ते किं भयंकरः ॥ न्र_१।४० ॥	འདིར་ནི་མེད་པར་བཤད་པ་ལ་༎ ཁྱོད་ནི་ཇི་སྟེ་འཇིགས་པར་བྱེད་༎
 मोक्षे नात्मा न च स्कन्धा मोक्षश्चेदीदृशः प्रियः ।	ཐར་ལ་བདག་མེད་ཕུང་པོ་མེད་༏་། གལ་ཏེ་ཐར་པ་དེ་འདྲར་འདོད་༎ བདག་དང་ཕུང་པོ་གསལ་བ་ལ་༎
 आत्मस्कन्धापनयनं किमिहैव तवाप्रियम् ॥ न्र_१।४१ ॥	འདིར་ནི་ཁྱོད་ཀོ་ཅིས་མི་དགའ་༎
 न चाभावो ऽपि निर्वानं कुत एव तस्य[वास्य] भावता ।	མྱ་ངན་འདས་པ་དངོས་མེད་པའང་༎ མིན་ན་དེ་དངོས་ག་ལ་ཡིན་༎ དངོས་དང་དངོས་མེད་དེར་འཛིན་པ་༎
 भावाभावपरामर्शक्षयो निर्वाणमुच्यते ॥ न्र_१।४२ ॥	ཟད་པ་མྱ་ངན་འདས་ཤེས་བྱའོ་༎
 समासान्नास्तितादृष्टिः फलं नास्तीति कर्मणः ।	མདོར་ན་མེད་པར་ལྟ་བ་ཉིད་༏་། ལས་ཀྱི་འབྲས་བུ་མེད་ཅེས་པ་༎ བསོད་ནམས་མ་ཡིན་ངན་སོང་བ་༎
 अपुण्यापायीकी चैषा मिथ्यादृष्टिरिति स्मृता ॥ न्र_१।४३ ॥	དེ་ནི་ལོག་པར་ལྟ་ཞེས་བཤད་༎ མདོར་ན་ཡོད་པར་ལྟ་བ་ཉིད་༎
 समासादस्तितादृष्टिः फलं चास्तीति कर्मणाम् ।	ལས་ཀྱི་འབྲས་བུ་ཡོད་ཅེས་པ་༎
 पुण्या सुगतिनिष्यन्दा सम्यग्दृष्टिरिति स्मृता ॥ न्र_१।४४ ॥	བསོད་ནམས་བདེ་འགྲོ་རྒྱུ་མཐུན་པ་༎ ཡང་དག་ལྟ་བ་ཞེས་བཤད་དོ་༎
 ज्ञाने नास्त्यस्तिताशान्तेः पापपुण्यव्यतिक्रमः ।	ཤེས་པས་མེད་དང་ཡོད་ཞིའི་ཕྱིར་༎ སྡིག་དང་བསོད་ནམས་ལས་འདས་པ་༎
 दुर्गतेः सुगतेश्चास्मात् स मोक्षः सभ्दिरुच्यते ॥ न्र_१।४५ ॥	དེ་ཡིས་ངན་འགྲོ་བདེ་འགྲོ་ལ་༎ དེ་ནི་ཐར་པར་དམ་པས་བཤད་༎ རྒྱུ་དང་བཅས་པས་སྐྱེ་མཐོང་བས་༎
 सहेतुमुदयं पश्यन् नास्तितामतिवर्तते ।	མེད་པ་ཉིད་ལས་འདས་པ་ཡིན་༎ རྒྱུ་དང་བཅས་པས་འགག་མཐོང་བས་༎
 अस्तितामपि नोपैति निरोधं सह हेतुना ॥ न्र_१।४६ ॥	ཡོད་པ་ཉིད་དུའང་ཁས་མི་ལེན་༎
 प्राग्जातः सहजातश्च हेतुरहेतुको ऽर्थतः ।	སྔར་སྐྱེས་པ་དང་ལྷན་ཅིག་སྐྱེས་༎ རྒྱུ་མིན་དོན་དུ་རྒྱུ་མེད་དོ་༎
 प्रज्ञप्तेरप्रतीतत्वादुत्पत्तेश्चैव तत्त्वतः ॥ न्र_१।४७ ॥	བཏགས་དང་ཡང་དག་ཉིད་དུ་ན་༎ སྐྱེ་བའང་རབ་ཏུ་མ་གྲགས་ཕྱིར་༎
 अस्मिन् सतीदं भवति दीर्घे ह्रस्वं यथा सति ।	འདི་ཡོད་པས་ན་འདི་འབྱུང་དཔེར་༎ རིང་པོ་ཡོད་པས་ཐུང་དུ་བཞིན་༎
 [तस्योत्पादादुदेतीदं दीपोत्पादाद्यथा] प्रभा ॥ न्र_१।४८ ॥	འདི་སྐྱེས་པས་ན་འདི་སྐྱེ་དཔེར་༎ མར་མེ་བྱུང་བས་འོད་བཞིན་ནོ་།
 ह्रस्वे ऽसति पुनर्दीर्घं न भवति स्वभावतः ।	རིང་པོ་ཡོད་ན་ཐུང་དུ་ཉིད་༎ རང་གི་ངོ་བོ་ལས་མ་ཡིན་༎
 प्रदीपस्याप्यनुत्पादात्प्रभाया अप्यसंभवः ॥ न्र_१।४९ ॥	མར་མེ་བྱུང་བ་མེད་པའི་ཕྱིར་༎ འོན་ཀྱང་འབྱུང་བ་མེད་པ་བཞིན་༎
 एवं हेतुफलोत्पादं दृष्ट्वा नोपैति नास्तिक्यम्(नास्तिताम्) ।	དེ་ལྟར་རྒྱུ་འབྲས་སྐྱེ་མཐོང་ཞིང་༎ འཇིག་རྟེན་འདི་ན་ཇི་བཞིན་དུ་༎
 अभ्युपेत्यास्य लोकस्य याथाभूत्यं प्रपञ्चजम् ॥ न्र_१।५० ॥	སྤྲོས་ལས་བྱུང་བར་ཁས་བླངས་ནས་༎ མེད་པ་ཉིད་དུ་ཁས་མི་ལེན་༎
 निरोधं च प्रपञ्चोत्थं याथाभूत्यादुपागतः ।	འགོག་པ་སྤྲོས་ལས་མ་བྱུང་བ་༎ ཡང་དག་ཇི་བཞིན་ཉིད་གྱུར་པ་༎ ཁས་ལེན་ཡོད་པ་ཉིད་མི་འགྱུར་༎
 नोपयात्यस्तितां तस्मान्मुच्यते ऽद्वयनिश्चितः ॥ न्र_१।५१ ॥	དེས་ན་གཉིས་མི་བརྟེན་པ་གྲོལ་༎
 दूरादालोकितं रूपमासन्नैर्दृश्यते स्फुटम् ।	ཐག་རིང་ནས་ནི་མཐོང་བའི་གཟུགས་༎ ཉེ་བ་རྣམས་ཀྱིས་གསལ་བར་མཐོང་༎
 मरीचिर्यदि वारि स्यादासन्नैः किं न दृश्यते ॥ न्र_१।५२ ॥	སྨིག་རྒྱུ་གལ་ཏེ་ཆུ་ཡིན་ན་༎ ཉེ་བ་རྣམས་ཀྱིས་ཅིས་མི་མཐོང་།
 दूरीभूतैर्यथाभूतो लोको ऽयं दृशयते तथा ।	༄༡༠༩ཨ་༌་༎ ཇི་ལྟར་རིང་བ་རྣམས་ཀྱིས་ནི་༎ འཇིག་རྟེན་འདི་ནི་ཡང་དག་མཐོང་༎
 न दृश्यते तदासन्नैरनिमित्तो मरीचिवत् ॥ न्र_१।५३ ॥	དེ་ལྟར་དེ་དང་ཉེ་རྣམས་ཀྱིས་༎ མི་མཐོང་མཚན་མེད་སྨིག་རྒྱུ་བཞིན་༎
 [मरीचिस्तोयसदृशी यथा नाम्बु न] चार्थतः ।	ཇི་ལྟར་སྨིག་རྒྱུ་ཆུ་འདྲ་བ་༎ ཆུ་མིན་དོན་དུ་མ་ཡིན་པ་༎
 स्कन्धास्तथात्मसदृशा नात्मानो नापि ते ऽर्थतः ॥ न्र_१।५४ ॥ (वैद्य ३००)	དེ་བཞིན་ཕུང་པོ་བདག་འདྲ་བ་༎ དེ་དག་བདག་མིན་དོན་དུ་མིན་༏་། སྨིག་རྒྱུ་ལ་ནི་འདི་ཆུ་ཞེས་༎
 मरीचीं तोयमित्येतदिति मत्वागतो ऽत्र सन् ।	བསམ་དེ་དེ་ནི་སོང་བ་ལས་༎
 यदि नास्तीति तत्तोयं [गृण्हीयान्मूढ एव सः ॥ न्र_१।५५ ॥	གལ་ཏེ་ཆུ་དེ་མེད་དོ་ཞེས་༎ འཛིན་པ་དེ་ནི་བླུན་པ་ཉིད་༎
 मरीचिप्रतिमं लोकमेवमस्तीति गृण्हतः ।	དེ་བཞིན་སྨིག་རྒྱུ་ལྟ་བུ་ཡི་༎
 नास्तीति चापि मोहो ऽयं सति मोहे न मुच्यते ॥ न्र_१।५६ ॥	འཇིག་རྟེན་ཡོད་པའམ་མེད་པ་ཞེས་༎ འཛིན་པ་དེ་ནི་རྨོངས་པ་སྟེ་༎ རྨོངས་པ་ཡོད་ན་མི་གྲོལ་ལོ་༎
 नास्तिको दुर्गतिं यातिं सुगतिं यति चास्तिकः ।	མེད་པ་པ་ནི་ངན་འགྲོར་འགྲོ་༎ ཡོད་པ་པ་ནི་བདེ་འགྲོར་འགྲོ་༎
 यथाभूतपरिज्ञानान्मोक्षमद्वयनिश्रितः ॥ न्र_१।५७ ॥	ཡང་དག་ཇི་བཞིན་ཡོངས་ཤེས་ཕྱིར་༎ གཉིས་ལ་མི་བརྟེན་ཐར་པར་འགྱུར་༎ ཡང་དག་ཇི་བཞིན་ཡོངས་ཤེས་པས་༎
 अनिच्छन् नास्तितास्तित्वे यथाभूतपरिज्ञया ।	མེད་དང་ཡོད་པར་མི་འདོད་པ་༎ དེ་ཕྱིར་མེད་པ་པར་འགྱུར་ན་༎
 नास्तितां लभते मोहात् कस्मान्न लभते ऽस्तिताम् ॥ न्र_१।५८ ॥	ཅི་ཕྱིར་ཡོད་པ་པར་མི་འགྱུར་༎
 स्यादस्तिदूषणादस्य नास्तिताक्षिप्यते ऽर्थतः ।	གལ་ཏེ་ཡོད་པ་སུན་ཕྱུང་བས་༎ དོན་གྱིས་འདི་ནི་མེད་པར་བསླན་༎ དེ་བཞིན་མེད་པ་སུན་ཕྱུང་བས་༎
 नास्तितादूषणादेव कस्मान्नाक्षिप्यते ऽस्तिता ॥ न्र_१।५९ ॥	ཡོད་པར་ཅི་ཡི་ཕྱིར་མི་བསླན་༎ གང་དག་དོན་གྱི་མེད་ཉིད་དུ་༎ དམ་མི་འཆའ་ཞིང་མི་སྤྱོད་པ་༎
 न प्रतिज्ञा न चरितं न चित्तं बोधिनिश्रयात् ।	བྱང་ཆུབ་རྟེན་ཕྱིར་སེམས་མེད་ན་༎
 नास्तिकत्वे ऽर्थतो येषां कथं ते नास्तिकाः स्मृताः ॥ न्र_१।६० ॥	དེ་དག་ཇི་ལྟར་མེད་པར་བཤད་༎ གང་ཟག་ཕུང་པོར་སྨྲ་བ་ཡི་༎
 ससांख्यौलूक्यनिर्ग्रन्थपुग्दलस्कन्धवादिनम् ।	འཇིག་རྟེན་གྲངས་ཅན་འུག་ཕྲུག་དང་༎ གོས་མེད་བཅས་ལ་གལ་ཏེ་ཞིག་། 
 पृच्छ लोकं यदि वदत्यस्तिनास्तिव्यतिक्रमम् ॥ न्र_१।६१ ॥	ཡོད་མེད་འདས་པ་སྨྲ་ན་དྲིས་༎ དེ་ཕྱིར་སངས་རྒྱས་རྣམས་ཀྱི་ནི་༎
 धर्मयौतकमित्यस्मान्नास्त्यस्तित्वव्यतिक्रमम् ।	བསྟན་པ་འཆི་མེད་ཡོད་མེད་ལས་༎
 विद्धि गम्भीरमित्युक्तं बुद्धानां शासनामृतम् ॥ न्र_१।६२ ॥	འདས་པ་ཟབ་མོ་འདི་བཤད་པ་༎ ཆོས་ཀྱི་ཁུད་པ་ཡིན་ཞེས་གྱིས་༎
 विभवं नैति नायाति न तिष्ठत्यपि च क्षणम् ।	ཞིག་ནས་འགྲོ་མེད་འོང་མེད་ཅིང་༎ སྐད་ཅིག་ཀྱང་ནི་མི་གནས་པ་༎
 त्रैकाल्यव्यतिवृत्तात्मा लोक एव कुतो ऽर्थतः ॥ न्र_१।६३ ॥	དེ་ལྟར་དུས་གསུམ་འདས་པའི་བདག་།འཇིག་རྟེན་དོན་དུ་ཅི་ཡོད་དམ་༎
 द्वयोरप्यागतिगती प्रस्थितिश्च न तत्त्वतः ।	གང་ཕྱིར་གཉིས་ཀ་འང་ཡང་དག་ཏུ་༎ འགྲོ་དང་འོང་དང་གནས་མེད་པ་༎
 लोकनिर्याणयोस्तस्माद्विशेषः क इवार्थतः ॥ न्र_१।६४ ॥	དེ་ཕྱིར་འཇིག་རྟེན་མྱ་ངན་འདས་༏་། དོན་དུ་ཁྱད་པར་ཇི་ལྟ་བུ་༎
 स्थितेरभावादुदयो निरोधश्च न तत्त्वतः ।	གནས་པ་མེད་ཕྱིར་སྐྱེ་བ་དང་༎ འགག་པ་ཡང་དག་ཉིད་མིན་ན་༎
 उदितश्च स्थितश्चेति निरुद्धश्च कुतो ऽर्थतः ॥ न्र_१।६५ ॥	སྐྱེ་བ་དང་ནི་གནས་པ་དང་༎ འགག་པ་དོན་དུ་ག་ལ་ཞིག་། 
 कथमक्षणिको भावः परिणामः सदा यदि ।	གལ་ཏེ་རྟག་ཏུ་འགྱུར་ན་ནི་༎ ཇི་ལྟར་སྐད་ཅིག་མ་ཡིན་དངོས་༎
 नास्ति चेत्परिणामः स्यादन्यथात्वं कुतो ऽर्थतः ॥ न्र_१।६६ ॥	གལ་ཏེ་འགྱུར་བ་མེད་ན་ནི་༎ དོན་༄༡༠༩བ་དུ་གཞན་ཉིད་ག་ལ་འགྱུར་༎
 एकदेशे क्षयाद्वा स्यात् क्षणिकं सर्वशो ऽपि वा ।	ཕྱོགས་གཅིག་གམ་ནི་ཐམས་ཅད་དུ་༎ ཟད་པས་སྐད་ཅིག་འགྱུར་གྲང་ན་༎
 वैषम्यानुपलब्धेश्च द्विधाप्येतदयुक्तिमत् ॥ न्र_१।६७ ॥ क्षणिके सर्वथा भावे कुतः काचित्पुराणता ।	མི་འདྲ་བ་ཉིད་མི་དམིགས་ཕྱིར་༎ དེ་རྣམས་གཉིས་ཀའང་རིགས་ལྡན་མིན་༎
 स्थैर्यादक्षणिके चापि कुतः काचित्पुराणता ॥ न्र_१।६८ ॥	སྐད་ཅིག་ཡིན་ན་རིལ་མེད་ཕྱིར་༎ རྙིང་པ་འགའ་ལྟ་ག་ལ་ཞིག་། 
 यथान्तो ऽस्ति क्षणस्यैवमादिर्मध्यं च कल्प्यताम् ।	ཇི་ལྟར་སྐད་ཅིག་མཐའ་ཡོད་པ་༏་། དེ་བཞིན་ཐོག་མ་དབུས་བརྟག་གོ་༎
 त्र्यात्मकत्वात् क्षणस्यैवं न लोकस्य क्षणं स्थितिः ॥ न्र_१।६९ ॥ (वैद्य ३०१)	དེ་ལྟར་སྐད་ཅིག་གསུམ་བདག་ཕྱིར་༎ འཇིག་རྟེན་སྐད་ཅིག་གནས་པ་མིན་༎ ཐོག་མ་དབུས་དང་ཐ་མ་ཡང་༎
 आदिमध्यावसानानि[चिन्त्यानि क्षणवत्पुनः ।	སྐད་ཅིག་བཞིན་དུ་བསམ་པར་བྱ་༎
 आदिमध्या] वसानत्वं न स्वतः परतो ऽपि वा ॥ न्र_१।७० ॥	ཐོག་མ་དབུས་དང་ཐ་མ་ཉིད་༎ རང་བཞིན་ལས་ཀྱང་མ་ཡིན་ནོ་༎
 नैको ऽनेकप्रदेशत्वान्नाप्रदेशश्च कश्चन् ।	ཐ་དད་ཕྱོགས་ཕྱིར་གཅིག་པུ་མིན་༎ ཕྱོགས་མེད་པ་ནི་འགའ་ཡང་མེད་༎
 विनैकमपि नानेको नास्तित्वमपि चास्तिताम् ॥ न्र_१।७१ ॥	གཅིག་མེད་པར་ནི་དུ་མའང་མེད་༎ ཡོད་པ་མེད་ཕྱིར་མེད་པའང་མེད་༎
 विनाशात् प्रतिपक्षाद्वा स्यादस्तित्वस्य नास्तिता ।	ཞིག་པའམ་ནི་གཉེན་པོ་ཡིས་༎ ཡོད་ཉིད་མེད་པར་འགྱུར་གྲང་ན་༎
 विनाशः प्रतिपक्षो वा कथं स्यादस्त्यसंभवात् ॥ न्र_१।७२ ॥	ཡོད་པ་སྲིད་པ་མ་ཡིན་ཕྱིར་༎ འཇིག་པའམ་གཉེན་པོར་ཇི་ལྟར་འགྱུར་༏་། དེ་ཕྱིར་མྱ་ངན་འདས་པ་ཡིས་༎
 निर्वृतेस्तेन लोकस्य नोपैत्यूनत्वमर्थतः ।	འཇིག་རྟེན་དོན་དུ་འགྲིབ་མི་འགྱུར་༎
 अन्तवानिति लोकश्च पृष्टस्तूष्णीं जिनो ऽभवत् ॥ न्र_१।७३ ॥	འཇིག་རྟེན་མཐའ་དང་ལྡན་ནམ་ཞེས་༎ ཞུས་ན་རྒྱལ་བ་མི་གསུང་ཕྱིར་༎ དེ་ལྟར་ཟབ་མོའི་ཆོས་རྣམས་ནི་༎ སྣོད་མིན་འགྲོ་ལ་མི་གསུང་བ་༎
 सर्वज्ञ इति सर्वज्ञो बुधैस्तेनैव गम्यते । येनैतद्धर्मगाम्भीर्यं नोवाचाभजने लोके ॥ न्र_१।७४ ॥	དེ་ཉིད་ཕྱིར་ན་མཁས་རྣམས་ཀྱིས་༎ ཀུན་མཁྱེན་ཐམས་ཅད་མཁྱེན་པར་ཤེས་༎
 इति नैःश्रेयसो धर्मो गम्भीरो निष्परिग्रहः ।	དེ་ལྟར་ངེས་པར་ལེགས་པའི་ཆོས་༎ ཟབ་མོ་ཡོངས་སུ་འཛིན་མེད་ཅིང་༎
 अनालय इति प्रोक्तः संबुद्धैस्तत्वदर्शिभिः ॥ न्र_१।७५ ॥	གནས་མེད་ཅེས་ནི་རྫོགས་སངས་རྒྱས་༎ ཐམས་ཅད་གཟིགས་པ་རྣམས་ཀྱིས་གསུངས་༎ གནས་མེད་ཆོས་འདིས་སྐྲག་པ་ཡིས་༎
 अस्मादनालयाद्धर्मादायलयाभिरता जनाः ।	སྐྱེ་བོ་གནས་ལ་མངོན་དགའ་ཞིང་༎
 अस्तिनास्त्यव्यतिक्रान्ता भीता नश्यन्त्यमेधसः ॥ न्र_१।७६ ॥	ཡོད་དང་མེད་ལས་མ་འདས་པ་༎
 ते नष्टा नाशयन्त्यन्यानभयस्थानभीरवः ।	མི་མཁས་རྣམས་ནི་ཕུང་བར་འགྱུར་༎ འཇིགས་མིན་གནས་འཇིགས་དེ་དག་ནི་༎ ཕུང་ལ་གཞན་ཡང་ཕུང་བར་བྱེད་༎ རྒྱལ་པོ་ཕུང་བ་དེ་དག་གིས་༎
 तथा कुरु यथा राजान् नष्टैर्न विप्रणाश्यसे ॥ न्र_१।७७ ॥ २	ཅི་ནས་མི་ཕུང་དེ་ལྟར་གྱིས་༎ རྒྱལ་པོ་ཁྱོད་ནི་མི་ཕུང་བར་༎ བགྱི་སླད་འཇིག་རྟེན་འདས་ཀྱི་ཚུལ་༎ གཉིས་ལ་མི་བརྟེན་ཡང་དག་པ་༎ ཇི་བཞིན་ལུང་གི་དབང་གིས་བཤད་༎ སྡིག་དང་བསོད་ནམས་བྱ་བ་འདས་༎ ཟབ་མོ་བཀྲོལ་བའི་དོན་དང་ལྡན་༎ མུ་སྟེགས་གཞན་དང་རང་གི་ཡང་༎ གནས་མེད་འཇིགས་པས་མ་མྱངས་པའོ་༎ སྐྱེས་བུ་ས་མིན་ཆུ་མ་ཡིན་༎ མེ་མིན་རླུང་མིན་ནམ་༄༡༡༠ཨ་༌་༎ མཁའ་མིན་༎ རྣམ་ཤེས་མ་ཡིན་ཀུན་མིན་ན་༎ དེ་ལས་གཞན་དོན་སྐྱེས་བུ་གང་༎ སྐྱེས་བུ་ཁམས་དྲུག་འདུས་པའི་ཕྱིར་༎ ཡང་དག་མ་ཡིན་ཇི་ལྟ་བ་༎ དེ་བཞིན་ཁམས་ནི་རེ་རེ་ལའང་༎ འདུས་ཕྱིར་ཡང་དག་ཉིད་དུ་མིན་༎ ཕུང་པོ་བདག་མིན་དེར་དེ་མིན་༎ དེ་ལ་དེ་མིན་དེ་མེད་མིན་༎ ཕུང་བདག་མེ་ཤིང་ལྟར་འདྲེས་མིན་༎ དེ་ཕྱིར་བདག་ནི་ཇི་ལྟར་ཡོད་༎ འབྱུང་གསུམ་ས་མིན་འདི་ལ་མིན་༎ དེ་ལ་འདི་མིན་དེ་མེད་མིན་༎ རེ་རེའང་དེ་བཞིན་དེ་ཡི་ཕྱིར་༎ འབྱུང་བ་རྣམས་ཀྱང་བདག་བཞིན་བརྫུན་༎ ས་ཆུ་མེ་དང་རླུང་རྣམས་ནི་༎ རེ་རེའང་ངོ་བོ་ཉིད་དུ་མེད་༏་། གང་གསུམ་མེད་པར་རེ་རེ་མེད་༎ གཅིག་མེད་པར་ཡང་གསུམ་མེད་དོ་༎ གལ་ཏེ་གསུམ་མེད་རེ་རེ་མེད་༎ གཅིག་མེད་པར་ཡང་གསུམ་མེད་ན་༎ སོ་སོར་ཡོད་པ་མ་ཡིན་ཏེ་༎ ཇི་ལྟར་འདུས་པ་སྐྱེད་པར་འགྱུར་༎ འོན་ཏེ་སོ་སོར་རང་ཡོད་ན་༎ བུད་ཤིང་མེད་པར་མེ་ཅིས་མེད་༏་། ག-ཡོ་དང་ཐོགས་དང་སྡུད་པ་དང་༎ ཆུ་དང་རླུང་དང་ས་དེ་བཞིན་༎ འོན་ཏེ་མེ་འདི་གྲགས་ཡིན་ན་༎ ཇི་ལྟར་ཁྱོད་ཀྱིས་གསུམ་གཞན་རང་༎ གསུམ་པོ་རྟེན་ཅིང་འབྱུང་བ་དང་༎ ཆོས་མི་མཐུན་པར་རུང་བའང་མིན་༎ སོ་སོར་རང་ཡོད་དེ་དག་ནི་༎ ཇི་ལྟ་བུར་ན་ཕན་ཚུན་ཡོད་༎ སོ་སོར་རང་ཡོད་མ་ཡིན་པ་༎ དེ་དག་ཇི་ལྟར་ཕན་ཚུན་ཡོད་༎ སོ་སོ་རང་གི་ཡོད་ཅེ་ན་༎ གང་ན་གཅིག་དེར་ལྷག་མ་རྣམས་༎ མ་འདྲེས་པ་རྣམས་གཅིག་གནས་མེད་༎ འདྲེས་པ་སོ་སོར་རང་ཡོད་མིན་༎ སོ་སོར་རང་མེད་འབྱུང་བ་རྣམས་༎ སོ་སོའི་རང་མཚན་ག་ལ་ཡོད་༎ སོ་སོ་རང་མེད་ཤས་ཆེར་འང་མེད་༎ མཚན་ཉིད་དག་ནི་ཀུན་རྫོབ་བཤད་༎ ཁ་དོག་དྲི་རོ་རེག་པ་དག་། དེ་དག་ལ་ཡང་ཚུལ་འདི་ཡིན་༎ མིག་དང་རྣམ་ཤེས་གཟུགས་རྣམས་དང་༎ མ་རིག་ལས་དང་སྐྱེ་བ་དང་༎ བྱེད་པ་པོ་ལས་དང་བྱ་བ་གྲངས་༎ ལྡན་དང་རྒྱུ་འབྲས་དུས་དང་ནི་༎ ཐུང་དང་རིང་སོགས་ཤེས་བྱ་དང་༎ མིང་དང་མིང་ཅན་དེ་བཞིན་ནོ་༎ ས་དང་ཆུ་དང་མེ་དང་རླུང་༎ རིང་ཐུང་ཕྲ་དང་སྦོམ་ཉིད་དང་༎ དགེ་སོགས་ཉིད་ནི་རྣམ་ཤེས་སུ་༎ འགག་པར་འགྱུར་ཞེས་ཐུབ་པས་གསུངས་༎ རྣམ་ཤེས་བསྟན་མེད་མཐའ་ཡས་པ་༎ ཀུན་དུ་བདག་པོ་དེ་ལ་ནི་༎ ས་དང་ཆུ་དང་༄༡༡༠བ་མེ་དང་ནི་༎ རླུང་གིས་གནས་ཐོད་འགྱུར་མ་ཡིན་༎ འདིར་ནི་རིང་དང་ཐུང་བ་དང་༎ ཕྲ་སྦོམ་དགེ་དང་མི་དགེ་དང་༎ འདིར་ནི་མིང་དང་གཟུགས་དག་ཀྱང་༎ མ་ལུས་པར་ནི་འགག་པར་འགྱུར་༎ གང་མ་ཤེས་ཕྱིར་རྣམ་ཤེས་ལ་༎ སྔོན་ཆད་འབྱུང་བ་དེ་ཀུན་ནི་༎ དེ་ཤེས་ཕྱིར་ན་རྣམ་ཤེས་སུ་༏་། ཕྱིས་ནི་དེ་ལྟར་འགག་པར་འགྱུར་༎ རྣམ་ཤེས་མེ་ཡི་བུད་ཤིང་ནི་༎ འགྲོ་ཆོས་འདི་ཀུན་ཡིན་པར་འདོད་༎ དེ་དག་ཇི་བཞིན་རབ་འབྱེད་པའི་༎ འོད་དང་ལྡན་པས་བསྲེགས་ནས་ཞི་༎ མི་ཤེས་པ་ནི་སྔོན་བརྟགས་པ་༎ ཕྱིས་ནི་དེ་ཉིད་ངེས་པ་དང་༎ གང་ཚེ་དངོས་པོ་མི་རྙེད་པ་༏་། དེ་ཚེ་དངོས་མེད་ག་ལ་འགྱུར་༎ གཟུགས་ཀྱི་དངོས་པོ་མིང་ཙམ་ཕྱིར་༎ ནམ་མཁའ་ཡང་ནི་མིང་ཙམ་མོ་༎ འབྱུང་མེད་གཟུགས་ལྟ་ག་ལ་ཡོད་༎ དེ་ཕྱིར་མིང་ཙམ་ཉིད་ཀྱང་ཡིན་༎ ཚོར་དང་འདུ་ཤེས་འདུ་བྱེད་དང་༎ རྣམ་ཤེས་འབྱུང་བ་ལྟ་བུ་དང་༎ བདག་ཉིད་དུ་ནི་བསམ་བྱ་སྟེ་༏་། དེ་ཕྱིར་ཁམས་དྲུག་བདག་མེད་དོ་༎ རིན་པོ་ཆེའི་ཕྲེང་བ་ལས་མངོན་པར་མཐོ་བ་དང་ངེས་པར་ལེགས་པ་བསྟན་པ་སྟེ་ལེའུ་དང་པོའོ་། 
 कदली पाटिता यद्वन्निःशेषावयवैः सह ।	༎ ། ཇི་ལྟར་ཆུ་ཤིང་ཡན་ལག་དག་། མ་ལུས་བཅས་ཏེ་བཤིག་བྱས་ན་༎
 न किंचित्पुरुषस्तद्वत्पाटितः सह धातुभिः ॥ न्र_२।१ ॥	ཅི་ཡང་མེད་ལྟར་སྐྱེས་བུ་ཡང་༎ ཁམས་བཅས་བཤིག་ན་དེ་དང་འདྲ་༎
 सर्वधर्मा अनात्मान इत्यतो भाषितं जिनैः । धातुषट्कं च तैः सर्वं निर्णितं तच्च नार्थतः ॥ न्र_२।२ ॥	ཆོས་རྣམས་ཐམས་ཅད་བདག་མེད་ཅེས་༎ དེ་ཕྱིར་རྒྱལ་བ་རྣམས་ཀྱིས་གསུངས་༎ ཁམས་དྲུག་དེ་ཀུན་བདག་མེད་པར་༎ ཁྱོད་ལ་གཏན་ལ་ཕབ་པ་ཡིན་༎
 नैवमात्मा न चानात्मा याथाभूत्येन लभ्यते ।	དེ་ལྟར་བདག་དང་བདག་མེད་པར་༎ ཡང་དག་ཇི་བཞིན་དམིགས་སུ་མེད་༎ བདག་དང་བདག་མེད་ལྟ་བ་དག་། 
 आत्मानात्मकृते दृष्टी ववारास्मान्महामुनिः ॥ न्र_२।३ ॥	དེ་ཕྱིར་ཐུབ་པ་ཆེན་པོས་བཟློག་། 
 दृष्टश्रुताद्यं मुनिना न सत्यं न मृषोदितम् ।	མཐོང་དང་ཐོས་སོགས་ཐུབ་པ་ཡིས་༎ བདེན་མིན་བརྫུན་པ་མིན་པར་གསུངས་༎
 पक्षाद्धि प्रतिपक्षः स्यादुभयं तच्च नार्थतः ॥ न्र_२।४ ॥	ཕྱོགས་ལས་མི་མཐུན་ཕྱོགས་འགྱུར་ན་༎ དེ་ནི་གཉི་ག་དོན་དུ་མིན་༎ དེ་ལྟས་དམ་པའི་དོན་དུ་ན་༎
 इति सत्यानृतातीतो लोको ऽयं परमार्थतः ।	འཇིག་རྟེན་འདི་ནི་བདེན་བརྫུན་འདས་༎
 अस्मादेव च तत्त्वेन नोपैत्यस्ति च नास्ति च ॥ न्र_२।५ ॥	དེ་ཉིད་ཕྱིར་ན་ཡང་དག་ཏུ་༎ ཡོད་ཅེས་མེད་ཅེས་ཞལ་མི་བཞེས་༎
 यच्चैवं सर्वथा नेति सर्वज्ञस्तत्कथं वदेत् ।	གང་ཞིག་དེ་ལྟར་རྣམ་ཀུན་དུ་༎ ཡོད་མིན་དེ་ནི་ཀུན་མཁྱེན་གྱིས་༎
 सान्तमित्यथवानन्तं द्वयं वाद्वयमेव वा ॥ न्र_२।६ ॥	མཐའ་ཡོད་མཐའ་མེད་གཉི་ག་དང་༎ གཉིས་མ་ཡིན་ཞེས་ཇི་སྐད་བསྟན་༎
 असंख्येया गता बुद्धास्तथैष्यन्त्यथ सांप्रताः ।	སངས་རྒྱས་གྲངས་མེད་གཤེགས་དེ་༄༡༡༡ཨ་༌་༎ བཞིན་༏་། བྱོན་གྱུར་པ་དང་ད་ལྟར་བཞུགས་༎
 कोट्यग्रशश्च सत्त्वान्तस्तेभ्यस्त्रैकाल्यजो मतः ॥ न्र_२।७ ॥	སེམས་ཅན་མཐའ་ནི་དུས་གསུམ་སྐྱེས་༎ བྱེ་བ་དེ་དག་ལས་འདོད་ཅིང་༎
 वृद्धिहेतुर्न लोकस्य क्षयस्त्रिकाल्यसंभवः ।	འཇིག་རྟེན་འཕེལ་བའི་རྒྱུ་མེད་ལ་༎ ཟད་པ་དུས་གསུམ་དུ་སྲིད་ན་༎
 सर्वज्ञेन कथं तस्य पूर्वान्तो ऽव्याकृतः कृतः ॥ न्र_२।८ ॥ (वैद्य ३०२)	ཐམས་ཅད་མཁྱེན་པས་ཇི་ལྟར་དེའི་༎ ཕྱིན་ཆད་ལུང་མ་བསྟན་པར་མཛད་༎ སོ་སོའི་སྐྱེ་བོ་ལ་གསང་བ་༎
 एतत्तु धर्मगाम्भीय यत्तद्गुह्यं पृथग्जने ।	གང་ཡིན་དེ་ནི་ཟབ་མོའི་ཆོས་༎
 मायोपमत्वं लोकस्य बुद्धानां शासनामृतम् ॥ न्र_२।९ ॥	འཇིག་རྟེན་སྒྱུ་མ་ལྟ་བུ་ཉིད་༎ སངས་རྒྱས་བསྟན་པ་བདུད་རྩི་ཡིན་༎
 मायागजस्य दृश्येत यथा जन्मान्त एव च ।	ཇི་ལྟར་སྒྱུ་མའི་གླང་པོ་ལ་༎ སྐྱེ་དང་འཇིག་པ་ཉིད་སྣང་ཡང་༎ དེ་ལ་དོན་གྱི་ཡང་དག་ཏུ་༎
 न च कश्चित्स तत्त्वेन जन्मान्तश्चैव विद्यते ॥ न्र_२।१० ॥	སྐྱེ་དང་འཇིག་པ་ཉིད་མེད་ལྟར་༎
 मायोपमस्य लोकस्य तथा जन्मान्त एव च ।	དེ་བཞིན་སྒྱུ་འདྲའི་འཇིག་རྟེན་ལ་༎ སྐྱེ་དང་འཇིག་པ་ཉིད་སྣང་ཡང་༎
 दृश्यते परमार्थेन न च जन्मान्त एव च ॥ न्र_२।११ ॥	དམ་པའི་དོན་དུ་སྐྱེ་བ་དང་༎ འཇིག་པ་ཉིད་ནི་ཡོད་མ་ཡིན་༎
 यथा मायागजो नैति कुतश्चिद्याति न क्वचित् ।	ཇི་ལྟར་སྒྱུ་མའི་གླང་པོ་ནི་༎ གང་ནས་མ་འོངས་གར་མི་འགྲོ་༎
 चित्तमोहनमात्रत्वाद्भावत्वेन न तिष्ठति ॥ न्र_२।१२ ॥	སེམས་རྨོངས་ཙམ་དུ་ཟད་པས་ན་༎ ཡང་དག་ཉིད་དུ་གནས་པ་མེད་༎
 तथा मायोपमो लोको नैति याति न कुत्रचित् ।	དེ་བཞིན་སྒྱུ་མའི་འཇིག་རྟེན་ནི་༎ གང་ནས་མ་འོངས་གར་མི་འགྲོ་༎ སེམས་རྨོངས་ཙམ་དུ་ཟད་པས་ན་༎
 चित्तमोहनमात्रत्वाभ्दावत्वेन न तिष्ठति ॥ न्र_२।१३ ॥	ཡང་དག་ཉིད་དུ་གནས་པ་མེད་༎
 त्रकाल्यव्यतिवृत्तात्मा लोक एवं नु को ऽर्थतः ।	དེ་ལྟར་དུས་གསུམ་འདས་བདག་ཉིད་༎
 यो ऽस्ति नास्त्यथवापि स्यादन्यत्र व्यवहारतः ॥ न्र_२।१४ ॥	ཐ་སྙད་གདགས་པ་མ་གཏོགས་པར་༎ གང་ཞིག་ཡོད་དམ་མེད་འགྱུར་བའི་༎ འཇིག་རྟེན་དོན་དུ་ཅི་ཞིག་ཡོད༎ སངས་རྒྱས་ཀྱིས་ནི་རྒྱུ་འདི་ལས་༎
 चतुष्प्रकारमित्यस्मात् शान्तो ऽनन्तो द्वयो ऽद्वयः ।	མཐའ་ཡོད་པ་དང་མཐའ་མེད་དང་༎ གཉིས་དང་གཉིས་མིན་རྣམ་པ་བཞི་༎
 बुद्धेन हेतोर्नान्यस्मादयमव्याकृतः कृतः ॥ न्र_२।१५ ॥	ལུང་བསྟན་མ་མཛད་གཞན་ལས་མིན་༎
 शरीराशुचिता तावत् स्थूला प्रत्यक्षगोचरा ।	རེ་ཞིག་ལུས་འདི་མི་གཙང་ཉིད་༎ རགས་ཤིང་མངོན་གསུམ་སྤྱོད་ཡུལ་བ་༎
 सततं दृश्यमानापि यदा चित्त न तिष्ठति ॥ न्र_२।१६ ॥	རྟག་ཏུ་སྣང་བ་གང་གི་ཚེ་༎ སེམས་ལ་གནས་པ་མ་ཡིན་པ་༎
 तदातिसूक्ष्मो गम्भीरः सद्धर्मो ऽयमनालयः ।	དེ་ཚེ་དམ་ཆོས་གནས་མེད་པ་༎ ཕྲ་རབ་མངོན་སུམ་མ་ཡིན་པ་༎ ཟབ་མོ་དེ་གོ་ཇི་ལྟ་བུར་༎
 अप्रत्यक्षः कथं चित्ते सुखेनावतरिष्यति ॥ न्र_२।१७ ॥ संबुध्यास्मान्निवृत्तो ऽभूद्धर्मं देशयितुं मुनिः ।	སེམས་ལ་བདེ་བླག་འཆར་བར་འགྱུར་༎
 दुर्ज्ञानमतिगाम्भीर्याद् ज्ञात्वा धर्ममिमं जनैः ॥ न्र_२।१८ ॥	ཆོས་འདི་ཟབ་ཕྱིར་སྐྱེ་བོ་ཡིས་༎ ཤེས་པར་དཀའ་བར་ཐུགས་ཆུད་དེ་༎ དེས་ན་ཐུབ་པ་སངས་རྒྱས་ནས་༎ ཆོས་བསྟན་པ་ལས་ལོག་པར་གྱུར་༎
 विनाशयति दुर्ज्ञातो धर्मो ऽयमविपश्चितम् ।	ཆོས་འདི་ལོག་པར་ཤེས་གྱུར་ན་༎ མི་མཁས་རྣམས་ནི་ཆུད་ཀྱང་ཟ་༎
 नास्तितादृष्टिसमले यस्मादस्मिन्निमज्जति ॥ न्र_२।१९ ॥	འདི་ལྟར་མེད་པར་ལྟ་བ་ཡི་༎ མི་གཙང་དེར་ནི་བྱིང་བར་འགྱུར་༎ གཞན་ཡང་དེ་ནི་ལོག་བཟུང་ནས་༎
 अपरो ऽप्यस्य दुर्ज्ञानान्मूर्खः पण्डितमानिकः ।	བླུན་པ་མཁས་པའི་ང་རྒྱལ་ཅན་༎ སྤོང་བས་མ་རུངས་བདག་ཉིད་ཅན་༎
 प्रतिक्षेपविनष्टात्मा यात्यवीचिमधोमुखः ॥ न्र_२।२० ॥	མནར་༄༡༡༡བ་མེད་པར་ནི་སྤྱིའུ་ཚུགས་འགྲོ་༎
 दुर्भुक्तेन यथान्नेन विनाशमधिगच्छति ।	ཇི་ལྟར་ཁ་ཟས་བཟའ་ཉེས་པས་༎
 सुभुक्तेनायुरारोग्यं बलं सौख्यानि चाश्नुते ॥ न्र_२।२१ ॥	ཕུང་བ་དག་ཏུ་འགྱུར་བ་དང་༎ བཟའ་ལེགས་ཚེ་དང་ནད་མེད་དང་༎ སྟོབས་དང་བདེ་བར་འགྱུར་བ་ལྟར་༎
 दुर्ज्ञातेन तथानेन विनाशमधिगच्छति ।	དེ་བཞིན་ལོག་པར་བཟུང་བ་དེས་༎
 सम्यग्ज्ञातेनात्र सुइखं बोधिं चाप्नोत्यनुत्तराम् ॥ न्र_२।२२ ॥	ཕུང་བ་དག་ནི་ཐོབ་འགྱུར་ཞིང་༎ ལེགས་པར་ཤེས་པས་བདེ་བ་དང་༎ བྱང་ཆུབ་བླ་ན་མེད་པ་ཐོབ་༎
 तस्मादत्र प्रतिक्षेपं दृष्टिं त्यक्त्वा च नास्तिकीम् ।	དེ་ཕྱིར་འདི་ལ་སྤོང་བ་དང་༎ མེད་པའི་ལྟ་བ་སྤངས་ནས་ནི་༎
 सम्यग्ज्ञानपरं यत्नं कुरु सर्वार्थसिद्धये ॥ न्र_२।२३ ॥	དོན་ཀུན་བསྒྲུབ་ཕྱིར་ཡང་དག་པའི་༎ ཤེས་ལ་ནན་ཏན་མཆོག་མཛོད་ཅིག་། 
 धर्मस्यास्यापरिज्ञानादहंकारो ऽनुवर्तते ।	ཆོས་འདི་ཡོངས་སུ་མ་ཤེས་ན་༎ ངར་འཛིན་པ་ནི་རྗེས་སུ་འཇུག་། 
 ततः शुभाशुभं कर्म ततो जन्म शुभाशुभम् ॥ न्र_२।२४ ॥ (वैद्य ३०३)	དེ་ལས་དགེ་དང་མི་དགེའི་ལས་༎ དེ་ལས་སྐྱེ་བ་བཟང་དང་ངན་༎
 तस्माद्यावदविज्ञातो धर्मो ऽहंकारशातनः ।	དེ་ཕྱིར་ཇི་སྲིད་ངར་འཛིན་པ་༎ སེལ་པའི་ཆོས་འདི་མ་ཤེས་པ་༎
 दानशीलक्षमाधर्मे तावदादरवान् भव ॥ न्र_२।२५ ॥	དེ་སྲིད་སྦྱིན་དང་ཚུལ་ཁྲིམས་དང་༎ བཟོད་པའི་ཆོས་ལ་གུས་པར་མཛོད་༎ ལས་རྣམས་སྔོན་དུ་ཆོས་གཏོང་ཞིང་༎ བར་དུ་ཆོས་ལྡན་ཐ་མར་ཡང་༎
 धर्मपूर्वाणि कार्याणि धर्ममध्यानि पार्थिव ।	ཆོས་ལྡན་བསྒྲུབ་པའི་ས་བདག་ནི་༎
 साधयन् धर्मनिष्ठानि नेह नामुत्र सीदति ॥ न्र_२।२६ ॥	འདི་དང་གཞན་དུ་གནོད་མི་འགྱུར་༎
 धर्मात्कीर्तिः सुखं चैव नेह भीर्न मुमूर्षतः ।	ཆོས་ཀྱིས་འདིར་གྲགས་བདེ་བ་དང་༎ འདི་དང་འཆི་ཀར་འཇིགས་པ་མེད་༎
 परलोकसुखं स्फीतं तस्माद्धर्म सदा भज ॥ न्र_२।२७ ॥	འཇིག་རྟེན་གཞན་དུ་བདེ་བ་རྒྱས་༎ དེ་བས་རྟག་ཏུ་ཆོས་བརྟེན་མཛོད་༎
 धर्म एव परा नीतिर्धर्माल्लोको ऽनुरज्यते ।	ཆོས་ནི་ལུགས་ཀྱི་དམ་པ་སྟེ་༎ ཆོས་ཀྱིས་འཇིག་རྟེན་མངོན་དགར་འགྱུར་༎ འཇིག་རྟེན་དགའ་བར་གྱུར་པས་ཀྱང་༎
 रञ्जितेन हि लोकेन नेह नामुत्र वञ्च्यते ॥ न्र_२।२८ ॥	འདི་དང་གཞན་དུ་བསླུས་མི་འགྱུར་༎
 अधर्मेण तु या नीतिस्तया लोको ऽपरज्यते ।	ཆོས་མིན་པས་ནི་ལུགས་འདོད་གང་༎ དེ་ཡིས་འཇིག་རྟེན་མི་དགར་འགྱུར་༎ འཇིག་རྟེན་མི་དགའ་ཉིད་ཀྱི་ཕྱིར་༎
 लोकोपरञ्जनाच्चैव नेह नामुत्र नन्दति ॥ न्र_२।२९ ॥	འདི་དང་གཞན་དུ་དགའ་མི་འགྱུར་༎
 परातिसंधानपरा कष्टा दुर्गतिपद्धतिः ।	དོན་མེད་རིག་པ་ངན་འགྲོའི་ལམ་༎ གཞན་བསླུ་ལྷུར་ལེན་མི་བཟད་པ་༎ ཤེས་རབ་འཆལ་པ་རྣམས་ཀྱིས་ནི་༎
 अनर्थविद्या दुष्प्रज्ञैरर्थविद्या कथं कृता ॥ न्र_२।३० ॥	ཇི་ལྟར་དོན་གྱིས་རིག་པར་བྱས་༎ ཕ་རོལ་སླུ་བ་ལྷུར་ལེན་པ་༎
 परातिसंधानपरो नीतिमान् कथमर्थतः ।	དོན་དུ་ཇི་ལྟར་ལུགས་ལྡན་ཡིན་༎
 येन जन्मसहस्राणि बहून्यात्मैव वञ्च्यते ॥ न्र_२।३१ ॥	དེས་ནི་ཚེ་རབས་སྟོང་ཕྲག་ཏུ་༎ བདག་ཉིད་ཁོ་ན་བསླུས་པར་འགྱུར་༎ དགྲ་ལ་གནོད་པ་བྱ་ན་ཡང་༎
 रिपोरप्रियमन्विच्छन् दोषांस्त्यक्त्वा गुणान् श्रय ।	སྐྱོན་རྣམས་བཏང་སྟེ་ཡོན་ཏན་བསྟེན་༎
 स्वहितावाप्तिरेवम् तु रिपोश्चाप्यप्रियं भवेत् ॥ न्र_२।३२ ॥	དེས་ནི་ཁྱོད་ཀྱིས་རང་ཕན་འཐོབ་༎ དགྲ་བོ་ཡང་ནི་མི་དགར་འགྱུར་༎
 दानेन प्रियवद्येन हितेनैकार्थचर्यया ।	སྦྱིན་དང་སྙན་པར་སྨྲ་བ་དང་༎ ཕན་དང་དོན་གཅིག་སྤྱོད་པ་སྟེ་༎
 एभिराचर लोकस्य धर्मस्यैव च संग्रहम् ॥ न्र_२।३३ ॥	དེ་དག་རྣམས་ཀྱིས་འཇིག་རྟེན་དང་༎ ཆོས་ཀྱང་བསྡུ་བ་ཉིད་དུ་མཛོད་༎
 विश्वासं जनयत्येकं सत्यं राज्ञां यथा दृढम् ।	རྒྱལ་པོ་དག་ལ་ཇི་ལྟ་བུར་༎ བདེན་གཅིག་ཡིད་༄༡༡༢ཨ་༌་༎ ཆེས་བརྟན་བསྐྱེད་པ་༎
 तथैवाभूतमप्येषामविश्वासकरं परम् ॥ न्र_२।३४ ॥	དེ་ལས་བཟློག་སྟེ་བརྫུན་པ་ནི་༎ ཡིད་མི་ཆེས་པར་བྱེད་པའི་མཆོག་། 
 नाविसंवादवत्सत्यं [सत्त्वे] उद्गतमर्थतः ।	སླུ་བ་མེད་ལྡན་བདེན་མིན་ཏེ་༎ སེམས་པས་བསྒྱུར་བ་དོན་དུ་མིན་༎
 परैकान्तहितं सत्यमहितत्वान्मृषेतरत् ॥ न्र_२।३५ ॥	གཞན་ལ་གཅིག་ཏུ་ཕན་པས་བདེན་༎ མི་ཕན་ཕྱིར་ནི་ཅིག་ཤོས་མིན་༎
 दोषान् प्रच्छादयत्येकस्त्यागो राज्ञां यथोज्ज्वलः ।	།
 तथा कार्पण्यमप्येषां गुणसर्वस्वघातकम् ॥ न्र_२।३६ ॥	།
 उपशान्तस्य गाम्भीर्यं गाम्भीर्याद्गौरवं परम् ।	ཉེ་བར་ཞི་བ་ཟབ་པའི་ཕྱིར་༎
 गौरवाद्दीप्तिराज्ञा च तस्मादुपशमं भज ॥ न्र_२।३७ ॥	མཆོག་ཏུ་གུས་པ་བྱེད་པར་འགྱུར་༎ གུས་པས་བརྗིད་ལ་བཀའ་ཡང་བརྩན་༎ དེ་བས་ཉེ་བར་ཞི་བ་བསྟེན་༏་། ཤེས་རབ་ལྡན་པས་བློ་མི་འཕྲོགས་༎ གཞན་གྱི་དྲིང་མི་འཇོག་ཅིང་བརྟན་༎
 अहार्यबुद्धिः प्राज्ञत्वादपरप्रत्ययः स्थिरः ।	སླུ་བས་མི་ཚུགས་རྒྱལ་པོ་སྟེ་༎
 नातिसंधीयते राजा तस्मात्प्रज्ञापरो भव ॥ न्र_२।३८ ॥	དེ་བས་ཤེས་རབ་ལྷུར་བླང་མཛོད་༎
 सत्यत्यागशमप्रज्ञो चतुर्भद्रो नराधिपः ।	བདེན་གཏོང་ཞི་དང་ཤེས་རབ་དང་༎ བཟང་པོ་བཞི་ལྡན་མི་དབང་ནི་༎
 धर्मश्चतुर्भद्र इव स्तूयते देवमानुषैः ॥ न्र_२।३९ ॥	ཆོས་བཟངས་རྣམ་པ་བཞི་ལྟ་བུར་༎ ལྷ་མི་རྣམས་ཀྱིས་བསྟོད་པར་འགྱུར་༎ ཕེབས་པར་སྨྲ་ཞིང་དག་གྱུར་པ་༎
 निगृह्यवादिभिः सुद्धैः प्रज्ञाकारुण्यनिर्मलैः ।	ཤེས་རབ་སྙིང་རྗེ་དྲི་མེད་དང་༎ ལྷན་ཅིག་འགྲོགས་ན་རྟག་ཏུ་ཡང་༎
 सहासीनस्य सततं प्रज्ञा धर्मश्च वर्धते ॥ न्र_२।४० ॥ (वैद्य ३०४)	ཤེས་རབ་དང་ནི་ཆོས་ཀྱང་འཕེལ་༎ ཕན་པར་སྨྲ་བ་དཀོན་པ་སྟེ་༎
 दुर्लभाः पथ्यवक्तारः श्रोतारस्त्वतिदुर्लभाः ।	ཉན་པར་བྱེད་པ་ཤིན་ཏུ་དཀོན་༎
 तेभ्यो ऽतिदुर्लभतमा ये पथ्यस्याशुकारिणः ॥ न्र_२।४१ ॥	དེ་དག་བས་ཀྱང་མི་སྙན་ཡང་༎ ཕན་པའི་རྗེས་སུ་བྱེད་པ་དཀོན་༎ དེ་ལྟ་བས་ན་མི་སྙན་ཡང་༎
 पथ्यमप्यप्रियं तस्माज्ञात्वा शीघ्रं समाचर ।	ཕན་པར་མཁྱེན་ནས་མྱུར་དུ་སྤྱད་༎ ནད་གསོའི་དོན་དུ་བདག་བྱམས་པ་༎
 पिबेदौषधमप्युग्रमारोग्यायात्मवानिव ॥ न्र_२।४२ ॥	མི་བཟད་ང་བའི་སྨན་ཡང་འཐུང་༎
 जीवितारोग्यराज्यानां चिन्तयानित्यतां सदा ।	སྲོག་དང་ནད་མེད་རྒྱལ་སྲིད་དག་། མི་རྟག་ཉིད་ནི་རྟག་དགོངས་ཏེ་༎ དེ་ནས་ཡང་དག་བརྩོན་ལྡན་པར་༎
 ततः संवेगवान् धर्ममेकान्तेन प्रयास्यसे ॥ न्र_२।४३ ॥	ཆོས་ལ་གཅིག་ཏུ་ནན་ཏན་མཛོད་༎
 अवश्यं मरणं पश्यन् पापद्दुःखं मृतस्य च ।	གདོན་མི་ཟ་བར་འཆི་འགྱུར་ཞིང་༎ ཤི་ནས་སྡིག་པས་སྡུག་བསྔལ་བ་༎
 एहिकेन सुखेनापि न पापं क्षातुमर्हसि ॥ न्र_२।४४ ॥	གཟིགས་ཏེ་འཕྲལ་དུ་བདེ་ན་ཡང་༎ སྡིག་པ་བགྱི་བར་མི་རིགས་སོ་༎
 कस्मिंश्चेदभ्यं दृष्टं भयं दृष्टं क्वचित्क्षणे ।	ལ་ལར་འཇིགས་པ་མེད་མཐོང་ཞིང་༎ དུས་འགར་འཇིགས་པ་མཐོང་གྱུར་པ་༎
 यद्येकस्मिन् समाश्वासः किमेकस्मिन्न ते भयम् ॥ न्र_२।४५ ॥	གལ་ཏེ་གཅིག་ལ་ཡིད་རྟོན་ན་༎ གཅིག་ལ་ཁྱོད་ཀོ་ཅིས་མི་འཇིགས་༎ ཆང་གིས་འཇིག་རྟེན་བརྙས་འགྱུར་ཞིང་༎
 मद्यात्परिभवो लोके कार्यहानिर्धनक्षयः ।	དོན་ཡལ་ནོར་ཡང་ཟད་པར་འགྱུར་༎ རྨོངས་པས་བྱ་བ་མ་ཡིན་བྱེད་༎ དེ་བས་ཆང་ནི་རྟག་ཏུ་སྤོངས་༎ རྒྱན་པོ་ཆགས་དང་མི་དགའ་དང་༎ ཞེ་སྡང་ག-ཡོ་སྒྱུ་དགོང་༄༡༡༢བ་པའི་གནས་༎ བརྫུན་དང་ཀྱལ་བ་ཚིག་རྩུབ་རྒྱུ་༎
 आकार्यकरणं मोहात्[मद्यं त्यज ततः सदा] ॥ न्र_२।४६ ॥ ॥। (सन्स्क्रित् तेxत् ओफ़् २।४७-९५ अन्द् ३ लोस्त्।) ४	དེ་བས་རྟག་ཏུ་སྤང་བར་མཛོད་༎ བུད་མེད་ཆགས་པ་ཕལ་ཆེར་ནི་༎ བུད་མེད་གཟུགས་བཟང་སེམས་ལས་བྱུང་༎ བུད་མེད་ལུས་ལ་དོན་དུ་ནི་༎ གཙང་བ་ཅུང་ཟད་ཡོད་མ་ཡིན་༎ ཁ་ནི་ཁ་ཆུ་རུལ་པ་དང་༎ སོ་རྐྱག་མི་གཙང་སྣོད་ཡིན་ཏེ་༎ སྣ་ནི་རྣག་སྣབས་སྣ་ཆུའི་སྣོད་༎ མིག་ནི་མིག་རྡུལ་མཆི་མའི་སྣོད་༎ ལྟོ་བའི་ཁོང་ནི་བཤང་གཅི་དང་༎ གློ་བ་མཆིན་སྩོགས་སྣོད་ཡིན་པར་༎ རྨོངས་པས་བུད་མེད་མ་མཐོང་བ་༎ དེ་ཡི་ལུས་ལ་ཆགས་པར་བྱེད་༎ མི་ཤེས་འགའ་ཞིག་མི་གཙང་བའི་༎ བུམ་པ་རྒྱན་ལ་ཆགས་པ་ལྟར་༎ འཇིག་རྟེན་མི་ཤེས་རྨོངས་པ་ཡིས་༎ བུད་མེད་རྣམས་ལ་དེ་བཞིན་ནོ་༎ ལུས་ཡུལ་ཤིན་ཏུ་དྲི་ང་བ་༎ ཆགས་བྲལ་རྒྱུ་ནི་གང་ཡིན་པ་༎ དེ་ལའང་འཇིག་རྟེན་ཆེས་ཆགས་ན་༎ གང་གི་འདོད་ཆགས་བྲལ་བར་བཀྲི་༎ ཇི་ལྟར་བཤང་དང་གཅི་གཞི་ལ་༏་། ངན་སྐྱུགས་ཕག་རབ་ཆགས་པ་ལྟར་༎ དེ་བཞིན་བཤང་དང་གཅི་གཞི་ལ་༎ འདོད་ཆགས་ངན་སྐྱུགས་པག་རྣམས་ཆགས་༎ ལུས་ཀྱི་གྲོང་ཁྱེར་མི་གཙང་བ་༎ འབྱུང་བའི་བུ་ག་དོད་པ་གང་༎ དེ་ནི་སྐྱེ་བོ་བླུན་པ་ཡིས་༎ དགའ་བའི་དོན་དུ་ཉེ་བར་བརྟགས་༎ ཁྱོད་བདག་ཉིད་ཀྱིས་བཤང་གཅི་སྩོགས་༎ སོ་སོར་མི་གཙང་མཐོང་ནས་ནི་༎ དེ་འདུས་ལུས་ལ་ཇི་ལྟ་བུར་༎ ཡིད་དུ་འོང་བ་ཉིད་དུ་གྱུར་༎ ཁྲག་དང་ཁུ་བ་འདྲེས་པ་ཡི་༎ ས་བོན་མི་གཙང་སྙིང་པོས་བསྐྱེད་༎ མི་གཙང་ངོ་བོར་ཤེས་བཞིན་དུ་༎ འདི་ལ་འདོད་ཅན་གང་ཞིག་ཆགས་༎ མི་གཙང་ཕུང་པོ་དེའི་བླན་གྱིས་༎ བརླན་པའི་པགས་པས་ག-ཡོགས་པ་གང་༎ ཉལ་བ་དེ་ནི་བུད་མེད་ཀྱི་༎ ཆུ་སོའི་ཁོང་ནས་ཉལ་བར་ཟད་༎ གཟུགས་བཟང་བ་དང་གཟུགས་ངན་ནམ་༎ རྒན་ནམ་ཡང་ན་གཞོན་ཡང་རུང་༎ བུད་མེད་གཟུགས་ཀུན་མི་གཙང་ན་༎ ཁྱོད་ཆགས་ཁྱད་པར་གང་ལ་བསྐྱེད་༎ གལ་ཏེ་མི་གཙང་ཁ་དོག་བཟང་༎ ཤིན་ཏུ་གསར་ལ་དབྱིབས་ལེགས་ཀྱང་༎ དེ་ལ་ཆགས་པར་མི་འོས་ལྟར་༎ བུད་མེད་གཟུགས་ལའང་དེ་བཞིན་ནོ་༎ ཁོང་རུལ་ཕྱི་རོལ་པགས་པས་ག-ཡོགས་༎ རོ་མྱགས་འདི་ཡི་རང་བཞིན་ནི་༎ ཤིན་ཏུ་མི་བཟད་སྣང་བཞིན་དུ་༎ ཇི་ལྟ་བུར་ན་༄༡༡༣ཨ་༌་༎ མཐོང་མ་གྱུར་༎ པགས་པ་འདི་ཡང་མི་གཙང་མིན་༎ རལ་གུ་བཞིན་དུ་འདུག་ཅེ་ན་༎ མི་གཙང་ཕུང་པོའི་པགས་པ་ལྟར་༎ ཇི་ལྟ་བུར་ན་གཙང་མར་འགྱུར་༎ མི་གཙང་གང་བའི་བུམ་པ་ནི་༎ ཕྱི་རོལ་བགྲོ་ཡང་སྨད་པ་ཡིན་༎ མི་གཙང་བ་ཡི་རང་བཞིན་ལུས་༏་། མི་གཙང་གང་བ་ཅིས་མི་སྨད་༎ གལ་ཏེ་ཁྱོད་ནི་མི་གཙང་སྨོད་༎ དྲི་དང་ཕྲེང་བ་བཟའ་བཏུང་ནི་༎ གཙང་མའང་མི་གཙང་བྱེད་པ་གང་༎ ལུས་འདི་ཅི་ཡི་ཕྱིར་མི་སྨད་༎ ཇི་ལྟར་རང་ངམ་གཞན་དག་གི་། མི་གཙང་སྨད་པར་བྱ་བ་གང་༎ དེ་བཞིན་རང་དང་གཞན་དག་གི་། མི་གཙང་གཟུགས་ཀོ་ཅིས་མི་སྨད་༎ ཇི་ལྟར་བུད་མེད་གཟུགས་མི་གཙང་༎ ཁྱོད་ཀྱི་རང་ལུས་དེ་དང་འདྲ་༎ དེ་བས་ཕྱི་དང་ནང་ཉིད་ལ་༎ འདོད་ཆགས་བྲལ་བར་རིགས་མིན་ནམ་༎ རྨ་དགུ་དག་ནས་འཛག་པ་ཅན་༎ བདག་ཉིད་མངོན་སུམ་འཁྲུ་བྱེད་ཀྱང་༎ ལུས་མི་གཙང་པར་མི་རྟོགས་ན་༎ ཁྱོད་ལ་བཤད་པས་ཅི་ཞིག་ཕན་༎ གང་དག་མི་གཙང་ལུས་འདི་ལ་༎ སྟེག་ཆོས་སྙན་དངགས་བྱེད་པ་ནི་༎ ཨཨེ་མའོ་གཟུ་ལུམས་ཨཨེ་མའོ་བླུན་༎ ཨཨེ་མའོ་སྐྱེ་བོས་ཁྲེལ་དུ་རུང་༎ མི་ཤེས་མུན་པས་བསྒྲིབས་པ་ཡི་༎ སེམས་ཅན་འདིར་ནི་ཕལ་ཆེར་ཡང་༎ འདོད་པའི་དོན་དུ་རྩོད་འབྱུང་བ་༎ མི་གཙང་དོན་དུ་ཁྱི་རྣམས་བཞིན་༎ ག-ཡན་པ་ཕྲུགས་ན་བདེར་འགྱུར་བ་༎ དེ་བས་ག-ཡེན་པ་མེད་ན་བདེ་༎ དེ་བཞིན་འཇིག་རྟེན་འདོད་ལྡན་བདེ་༎ འདོད་པ་མེད་པ་དེ་བས་བདེ་༎ གལ་ཏེ་དེ་ལྟར་བརྟགས་ན་ཁྱོད་༎ འདོད་ཆགས་བྲལ་བ་མ་གྲུབ་ཀྱང་༎ འོན་ཀྱང་འདོད་ཆགས་བསྲབས་པ་ཡིས་༎ བུད་མེད་ཆགས་པར་མི་འགྱུར་རོ་༎ ཚེ་ཐུང་འཇིགས་དང་སྡུག་བསྔལ་དང་༎ དམྱལ་བའི་རྒྱུ་ནི་མི་བཟད་པ་༎ རི་དགས་ལིངས་ཏེ་དེ་ལྟ་བས་༎ རྟག་ཏུ་གསོད་མེད་བརྟན་པོར་མཛོད་༎ ཡན་ལག་ཐམས་ཅད་མི་གཙང་བས་༎ བསྐུས་པའི་སྤྲུལ་གདུག་འཇིགས་པ་ལྟར་༎ གང་ལ་བརྟེན་ནས་ལུས་ཅན་རྣམས་༎ སྐྲག་པར་འགྱུར་བ་དེ་རེ་ངན་༎ ཆར་སྤྲིན་ཆེན་པོ་ལངས་པ་ན་༎ ཞིང་པ་རྣམས་ནི་ཇི་ལྟ་བར་༎ གང་ལ་བརྟེན་ནས་ལུས་ཅན་རྣམས་༎ དགའ་བར་འགྱུར་༄༡༡༣བ་བ་དེ་རེ་བཟང་༎ དེ་བས་ཆོས་མིན་སྤང་བྱ་སྟེ་༎ ག-ཡེལ་བ་མེད་པར་ཆོས་ལ་བརྟེན་༎ བདག་ཉིད་དང་ནི་འཇིག་རྟེན་འདིས་༎ བླ་མེད་བྱང་ཆུབ་ཐོབ་འདོད་ན་༎ དེ་ཡི་རྩ་བ་བྱང་ཆུབ་སེམས་༎ རི་དབང་རྒྱལ་པོ་ལྟར་བརྟན་དང་༎ ཕྱོགས་མཐས་གཏུགས་པའི་སྙིང་རྗེ་དང་༎ གཉིས་ལ་མི་བརྟེན་ཡེ་ཤེས་ལགས་༎ རྒྱལ་པོ་ཆེན་པོ་སྐྱེས་ཆེན་གྱི་༎ མཚན་ནི་སུམ་ཅུ་རྩ་གཉིས་ཀྱིས་༎ ཇི་ལྟར་ཁྱོད་སྐུ་བརྒྱན་གྱུར་པ་༎ དེ་ལྟ་བུ་དག་གསན་པར་མཛོད་༎ མཆོད་རྟེན་མཆོད་བྱ་འཕགས་པ་དང་༎ རྒན་རབས་རྣམས་ནི་ལེགས་བཀུར་བས་༎ དཔལ་ལྡན་ཕྱག་ཞབས་འཁོར་ལོ་ཡིས་༎ མཚན་པའི་འཁོར་ལོས་སྒྱུར་བར་འགྱུར་༎ རྒྱལ་པོ་ཆོས་ལ་རྟག་པར་ནི་༎ ཡང་དག་བླངས་པ་བརྟན་པར་མཛོད་༎ དེས་ནི་ཤིན་ཏུ་ཞབས་གནས་པའི་༎ བྱང་ཆུབ་སེམས་དཔར་འགྱུར་བ་ལགས་༎ སྦྱིན་དང་སྙན་པའི་ཚིག་དང་ནི་༎ ཕན་དང་དོན་གཅིག་སྤྱོད་པ་ཡིས་༎ དཔལ་ལྡན་ཕྱག་སོར་དྲ་བ་ཡིས་༎ འབྲེལ་བའི་ཕྱག་རིས་ཅན་དུ་འགྱུར་༎ བཟའ་བ་དང་ནི་བཏུང་བའི་མཆོག་། རབ་ཏུ་མང་པོ་བྱིན་པ་ཡིས་༎ དཔལ་ལྡན་ཕྱག་དང་ཞབས་མཉེན་ཞིང་༎ སྐུ་ཆེ་བདུན་ཡང་མཐོ་བར་འགྱུར་༎ འཚེ་མེད་གསད་པ་ཐར་བྱས་པས་༏་། སྐུ་མཛེས་དྲང་ཞིང་ཆེ་བ་དང་༎ ཚེ་རིང་སོར་མོ་རིང་བ་དང་༎ རྟིང་པ་ཡངས་པ་དག་ཏུ་འགྱུར་༎ ཡང་དག་བླངས་པའི་ཆོས་རྣམས་ནི་༎ སྤེལ་བས་དཔལ་ལྡན་མདོག་བཟང་ཞིང་༎ ཞབས་ཀྱི་ལོང་བུ་མི་མངོན་དང་༎ བ་སྤུ་གྱེན་དུ་ཕྱོགས་མཚན་འགྱུར་༎ རིག་དང་བཟོ་ལ་སོགས་པའི་གནས་༎ གུས་པས་ལེན་དང་སྦྱིན་པས་ཁྱོད་༎ ཨཨེ་ན་ཡ་ཡི་བྱིན་པ་དང་༎ ཡིད་རྣོ་ཤེས་རབ་ཆེན་པོར་འགྱུར་༎ རང་གི་ནོར་བདོག་བླངས་གྱུར་ན་༎ མྱུར་དུ་བཏང་བའི་བརྟུལ་ཞུགས་ཀྱིས་༎ ཕྱག་རྒྱ་བདེ་དང་འཇིག་རྟེན་གྱི་༎ རྣམ་པར་འདྲེན་པ་ཉིད་དུ་འགྱུར་༎ གཉེན་བཤེས་ཕན་ཚུན་བྱེ་བ་དག་། ཡང་དག་བསྡུམ་པར་བྱས་པ་ཡིས་༎ དཔལ་ལྡན་མདོམས་ཀྱིས་པ་བ་ནི་༎ སྦུབས་སུ་ནུབ་པའི་དམ་པར་འགྱུར་༎ ཁང་བཟངས་གདིང་བ་རྒྱན་དག་ནི་༎ བདེ་ཞིང་བཟང་བ་རབ་འབྱིན་པས་༎ གསེར་ནི་བཙོ་མ་དྲི་མེད་པ་༎ ཤིན་ཏུ་འཇམ་པའི་མདོག་༄༡༡༤ཨ་༌་༎ འདྲར་འགྱུར་༎ བླ་ན་མེད་པའི་དབང་བྱིན་ཞིང་༎
 अधर्ममन्वाय्यमपि प्रायो राजानुजीविभिः ।	རིགས་པར་བླ་མའི་རྗེས་འཇུག་པ་༎ དཔལ་ལྡན་པ་སྤུ་ཉག་རེ་དང་༎ ཞལ་ནི་མཛོད་སྤུས་བརྒྱན་པར་འགྱུར་༎ སྙན་ཅིང་དགའ་བར་སྨྲས་པ་དང་༎ ལེགས་པར་སྨྲས་དང་མཐུན་བྱས་པས་༎ ཁྱོད་ནི་དཔུང་མགོ་ཟླུམ་པ་དང་༎ རོ་སྟོད་སེང་གེའི་འདྲ་བར་འགྱུར་༎ ནད་པ་རྣམས་ལ་རིམ་གྲོ་དང་༎ གསོས་པས་ཐལ་གོང་རྒྱས་པ་དང་༎ བདག་ཉིད་རྣལ་དུ་གནས་པ་དང་༎ རོ་བྲོ་བ་ཡི་མཆོག་ཏུ་འགྱུར་༎ ཆོས་དང་མཐུན་པའི་བྱ་བ་ལ་༎ ཐོག་དྲངས་ཁྱོད་ཀྱི་དབུ་གཙུག་ཏོར་༎ ལེགས་གནས་ནྱ་གྲོ་དྷ་ལྟ་བུར་༎ ཆུ་ཞེང་གབ་པ་དག་ཏུ་འགྱུར་༎ ཚིག་ནི་བདེན་པ་འཇམ་པོ་དག་། ཡུན་རིངས་དུས་སུ་བརྗོད་པ་ཡིས་༎ མི་ཡི་དབང་པོ་ལྗགས་ཡངས་ཤིང་༎ ཚངས་པ་ཡི་ནི་དབྱངས་ལྡན་འགྱུར་༎ རྟག་ཏུ་རྒྱུན་མི་འཆད་པ་རུ་༎ བདེན་པའི་ཚིག་ནི་བརྗོད་པ་ཡིས་༎ འགྲམ་པ་སེང་གེའི་ལྟ་བུ་དང༎ དཔལ་ལྡན་ཐུབ་པ་དགའ་བར་འགྱུར་༎ ལྷག་པར་གུས་དང་བཀུར་སྟི་དང་༎ ཇི་ལྟར་རིགས་པར་རྗེས་འཇུག་པས་༎ ཚེམས་ནི་ཤིན་ཏུ་དཀར་བ་དང་༎ མདོག་ལྡན་མཉམ་པའི་ཚེམས་སུ་འགྱུར་༎ དབྱེན་དང་ཕྲ་མ་མེད་པ་ཡི་༎ ཚིག་ནི་ཡུན་རིངས་གོམས་པ་ཡིས་༎ དཔལ་ལྡན་ཚེམས་ནི་བཞི་བཅུ་ཐམ་༎ མཉམ་པར་ཐགས་ཀྱང་བཟང་བར་འགྱུར་༎ ཆགས་དང་སྡང་དང་རྨོངས་མེད་ཅིང་༎ བྱམས་པས་སེམས་ཅན་བལྟས་པ་ཡིས་༎ སྤྱན་ནི་བཀྲག་ཅན་མཐོན་མཐིང་ལ་༎ རྫི་མ་པ་ཡི་ལྟ་བུར་འགྱུར་༎ དེ་ལྟར་མངོན་ན་རྒྱུར་བྱས་པའི་༎ སུམ་ཅུ་རྩ་གཉིས་དེ་དག་ནི་༎ སྐྱེས་བུ་སེང་གེ་ཆེན་པོ་ཡི་༎ མཚན་རྣམས་ལེགས་པར་མཁྱེན་པར་མཛོད་༎ དཔེ་བྱད་བཟང་པོ་བརྒྱད་ཅུ་ནི་༎ བྱམས་པའི་རྒྱུ་མཐུན་ལས་བྱུང་བ་༎ གཞུང་ནི་མངས་སུ་དོགས་པ་ཡིས་༎ རྒྱལ་པོ་ཁྱོད་ལ་མ་བཤད་དོ་༎ འཁོར་ལོས་སྒྱུར་བ་ཐམས་ཅད་ལ་༎ འདི་དག་ཡོད་པར་འདོད་མོད་ཀྱི་༎ དག་དང་མཛེས་དང་གསལ་བ་ནི་༎ སངས་རྒྱས་རྣམས་ཀྱི་ཆར་མི་ཕོད་༎ འཁོར་ལོས་སྒྱུར་བའི་མཚན་དང་ནི་༎ དཔེ་བྱད་བཟང་པོ་གང་དག་གཅིག་། ཐུབ་དབང་པོ་ལ་སེམས་དང་བའི་༎ ཡན་ལག་གཅིག་ལས་འབྱུང་བཤད་པའི་༎ བསྐལ་པ་བྱེ་བ་བརྒྱ་ཕྲག་ནི་༎ གཅིག་ཏུ་བསགས་པའི་དགེ་༄༡༡༤བ་པས་ཀྱང་༎ སངས་རྒྱས་བ་སྤུ་ཉག་གཅིག་ཀྱང་༎ བསྐྱེད་པར་ནུས་པ་མ་ཡིན་ནོ་༎ ཉི་མ་རྣམས་ཀྱི་འོད་བྱེད་པ་༎ མེ་ཁྱེར་རྣམས་དང་བག་འདྲ་ལྟར་༎ སངས་རྒྱས་རྣམས་ཀྱི་མཚན་ཡང་ནི་༎ འཁོར་ལོས་སྒྱུར་བ་རྣམས་དང་འདྲ་༎ རིན་པོ་ཆེའི་ཕྲེང་བ་ལས་སྤེལ་མ་ཞེས་བྱ་བ་སྟེ་ལེའུ་གཉིས་པའོ་། ༎ ། བསོད་ནམས་བསམ་གྱིས་མི་ཁྱབ་ལས་༎ ཇི་ལྟར་སངས་རྒྱས་མཚན་འབྱུང་བ་༎ ཐེག་པ་ཆེན་པོའི་ལུང་ཆེན་ལས་༎ རྒྱལ་པོ་ཆེན་པོ་དེ་བཞིན་གསོན་༎ རང་སངས་རྒྱས་ཀུན་ལས་བྱུང་དང་༎ སློབ་དང་མི་སློབ་ལས་བྱུང་བ་༎ འཇིག་རྟེན་མ་ལུས་ཀུན་བསོད་ནམས་༎ འཇིག་རྟེན་བཞིན་དུ་དཔག་མེད་གང་༎ དེ་བཅུར་བསྒྲེས་པར་གྱུར་པ་ཡིས་༎ བ་སྤུའི་བུ་ག་གཅིག་འགྲུབ་སྟེ་༎ སངས་རྒྱས་བ་སྤུའི་བུ་ག་ནི་༎ ཐམས་ཅད་དེ་དང་འདྲ་བས་འབྱུང་༎ བ་སྤུའི་བུ་ག་ཐམས་ཅད་ནི་༎ སྐྱེད་པར་བྱེད་པའི་བསོད་ནམས་གང་༏་། དེ་དག་བརྒྱར་ནི་བསྒྱུར་བ་ཡིས་༎ དཔེ་བྱད་བཟང་པོ་གཅིག་ཏུ་བཞེད་༎ བསོད་ནམས་དེ་སྙེད་དེ་སྙེད་ཀྱིས་༎ རྒྱལ་པོ་དཔེ་བྱད་བཟང་པོ་ནི་༎ གཅིག་མཐར་ཕྱིན་ཏེ་དེ་ལྟ་བུར་༎ བརྒྱད་བཅུའི་བར་དུ་འབྱུང་བར་འགྱུར་༎ དཔེ་བྱད་བཟང་པོ་བརྒྱད་ཅུ་དག་།འགྲུབ་པའི་བསོད་ནམས་ཚོགས་གང་ཡིན་༎ དེ་དག་བརྒྱར་ནི་བསྒྱུར་བ་ཡིས་༎ སྐྱེས་བུ་ཆེན་པོའི་མཚན་གཅིག་གོ་༎ མཚན་ནི་སུམ་ཅུ་འགྲུབ་པའི་རྒྱུ་༎ བསོད་ནམས་རྒྱ་ཆེན་གང་ཡིན་པ་། དེ་དག་སྟོང་དུ་བསྒྱུར་བ་ཡིས་༎ ཟླ་བ་ཉ་འདྲའི་མཛོད་སྤུའོ་༎ མཛོད་སྤུ་ཡི་ནི་བསོད་ནམས་དག་། སྟོང་ཕྲག་བརྒྱར་ནི་བསྡོམས་པ་ཡིས་༎ སྤྱི་གཙུག་བལྟར་ནི་མི་སྣང་བ་༎ སྐྱོབ་པའི་གཙུག་ཏོར་སྐྱེད་པར་བྱེད་༎ གཙུག་ཏོར་བསོད་ནམས་བྱེ་བ་ནི་༎ འབུམ་ཕྲག་བརྒྱར་ནི་བསྒྱུར་བ་ལས་༎ སྟོབས་བཅུ་མངའ་བའི་ཆོས་ཀྱི་དུང་༎ གཅིག་འབྱུང་བར་ནི་ཤེས་པར་བྱ་༎ དེ་ལྟར་བསོད་ནམས་ཚད་མེད་ཀྱང་༎ ཇི་ལྟར་འཇིག་རྟེན་ཕྱོགས་ཀུན་དུ་༎ བཅུར་བསྒྲེས་མ་ལུས་བརྗོད་པ་ལྟར་༎ ཚད་དང་ལྡན་པར་བག་ཙམ་བརྗོད་༎ གང་ཚེ་སངས་རྒྱས་གཟུགས་སྐུ་ཡི་༎ རྒྱུ་ཡང་དེ་ལྟར་འཇིག་རྟེན་བཞིན་༎ གཞལ་མེད་དེ་ཚེ་ཆོས་སྐུ་ཡི་༎ རྒྱུ་ལྟ་ཇི་ལྟར་གཞལ་དུ་ཡོད་༎ ༄༡༡༥ཨ་༌་༎ ཐམས་ཅད་ཀྱི་ནི་རྒྱུ་ཆུང་ལས་༎ འབྲས་བུ་རྒྱ་ཆེན་སྐྱེད་འགྱུར་ན་༎ སངས་རྒྱས་རྒྱུ་ནི་དཔག་མེད་ལས་༎ འབྲས་བུ་དཔག་ཡོད་བསམ་ཐག་ཆད་༎ སངས་རྒྱས་རྣམས་ཀྱི་གཟུགས་སྐུ་ནི་༎ བསོད་ནམས་ཚོགས་ལས་བྱུང་བ་སྟེ་༎ ཆོས་ཀྱི་སྐུ་ནི་མདོར་བསྡུ་ན་༎ རྒྱལ་པོ་ཡེ་ཤེས་ཚོགས་ལས་འཁྲུངས་༎ དེ་ལྟ་བས་ན་ཚོགས་འདི་གཉིས་༎ སངས་རྒྱས་ཉིད་ནི་ཐོབ་པའི་རྒྱུ་༎ དེ་ལྟར་མདོར་ན་བསོད་ནམས་དང་༎ ཡེ་ཤེས་འདི་ནི་རྟག་བརྟེན་མཛོད་༎ རིགས་པ་དང་ནི་ལུང་བསྟན་པ་༎ དབུགས་འབྱིན་བྱེད་པའི་རྒྱུ་འདི་ཡིས་༎ བྱང་ཆུབ་བསྒྲུབ་པའི་བསོད་ནམས་ནི་༎ འདི་ལ་སྒྱིད་ལུག་མི་བྱའོ་༎ ཕྱོགས་རྣམས་ཀུན་དུ་ནམ་མཁའ་དང་༎ ས་དང་ཆུ་དང་མེ་དང་རླུང་༎ ཇི་ལྟར་མཐའ་ཡས་དེ་བཞིན་དུ་༎ སྡུག་བསྔལ་སེམས་ཅན་མཐའ་ཡས་འདོད་༎ སེམས་ཅན་མཐའ་ཡས་དེ་དག་ནི་༎ བྱང་ཆུབ་སེམས་དཔའི་སྙིང་བརྩེ་བས་༎ སྡུག་བསྔལ་དག་ལས་དྲང་བྱས་ཏེ་༎ སངས་རྒྱས་ཉིད་ལ་འགོད་པར་ངེས་༎ དེ་ལྟར་བརྟན་པར་གནས་དེ་ནི་༎ མི་ཉལ་བའམ་ཉལ་ཡང་རུང་༎ ཡང་དག་བླངས་པ་ནས་བཟུང་སྟེ་༎ བག་མེད་གྱུར་ཀྱང་སེམས་ཅན་རྣམས་༎ མཐའ་ཡས་ཕྱིར་ན་སེམས་ཅན་བཞིན་༎ བསོད་ནམས་མཐའ་ཡས་རྟག་སོགས་འགྱུར་༎ མཐའ་ཡས་དེས་ན་སངས་རྒྱས་ཉིད་༎ མཐའ་ཡས་ཐོབ་མིན་དཀའ་ཞེས་བྱ་༎ གང་ཞིག་དཔག་མེད་དུས་གནས་ཏེ་༎ ལུས་ཅན་དཔག་ཏུ་མེད་དོན་དུ་༎ བྱང་ཆུབ་དཔག་ཏུ་མེད་འདོད་ཅིང་༎ དགེ་བ་དཔག་ཏུ་མེད་འདོད་པ་༎ དེས་ཀོ་བྱང་ཆུབ་དཔག་མེད་ཀྱང་༎ དཔག་ཏུ་མེད་པ་རྣམ་བཞི་ཡི་༎ ཚོགས་ཀྱིས་རིང་པོ་མི་ཐོགས་པར་༎ ཅི་ཡི་ཕྱིར་ན་འཐོབ་མི་འགྱུར་༎ བསོད་ནམས་མཐའ་ཡས་ཞེས་པ་དང་༎ ཡེ་ཤེས་མཐའ་ཡས་ཞེས་པ་དེས་༎ ལུས་དང་སེམས་ཀྱི་སྡུག་བསྔལ་དག་། མྱུར་བ་ཉིད་དུ་སེལ་བར་བྱེད་༎ སྡིག་པས་ངན་འགྲོར་ལུས་ཀྱིས་ནི༎ སྡུག་བསྔལ་བཀྲེས་སྐོམ་ལ་སོགས་འབྱུང་༎ དེས་སྡིག་མ་བྱས་བསོད་ནམས་ཀྱིས་༎ སྲིད་པ་གཞན་ན་དེ་མེད་དོ་༎ རྨོངས་པས་ཡིད་ཀྱི་སྡུག་བསྔལ་ནི་༎ ཆགས་སྡང་འཇིགས་དང་འདོད་ལ་སོགས་༎ དེས་རྟེན་མེད་པའི་ཤེས་པ་ཡིས་༎ དེ་ནི་མྱུར་བ་ཉིད་དུ་སྤོང་༎ ལུས་དང་ཡིད་༄༡༡༥བ་ཀྱི་སྡུག་བསྔལ་གྱིས་༎ དེ་ལྟར་ཤིན་ཏུ་མ་སྨས་ན་༎ གལ་ཏེ་འཇིག་རྟེན་མཐས་གཏུགས་པར་༎ འཇིག་རྟེན་འདྲེན་ཀྱང་ཅིས་ཏེ་སྐྱོ་༎ སྡུག་བསྔལ་བ་ལ་ཡུན་ཐུང་ཡང་༎ བཟོད་དཀའ་ཡུན་རིང་སྨོས་ཅི་དགོས་༎ སྡུག་བསྔལ་མེད་ཅིང་བདེ་བ་ལ་༎ མཐའ་ཡས་དུས་ཀྱང་ཇི་ཞིག་གནོད༎ དེ་ལ་ལུས་ཀྱི་སྡུག་བསྔལ་མེད་༎ ཡིད་ཀྱི་སྡུག་བསྔལ་ག་ལ་ཡོད་༎ དེ་ནི་སྙིང་རྗེས་འཇིག་རྟེན་སྡུག་། དེ་ཉིད་ཀྱིས་ནི་ཡུན་རིང་གནས་༎ དེ་བས་སངས་རྒྱས་རིང་ཐོགས་ཤེས་༎ བློ་དང་ལྡན་པ་སྒྱིད་མི་ལུག་། ཉེས་ཟད་ཡོན་ཏན་དོན་དུ་ནི་༎ འདི་ལ་རྟག་ཏུ་འབད་པར་བྱ་༎ ཆགས་དང་ཞེ་སྡང་གཏི་མུག་དག་། ཉེས་པར་མཁྱེན་ནས་ཡོངས་སུ་སྤོངས་༎ མ་ཆགས་མིས་དང་གཏི་མུག་མེད་༎ ཡོན་ཏན་མཁྱེན་ནས་གུས་པས་བརྟེན་༎ ཆགས་པས་ཡི་དགས་འགྲོ་བར་འགྲོ་། ཞེ་སྡང་གིས་ནི་དམྱལ་བར་འཕེན་༎ རྨོངས་པས་ཕལ་ཆེར་དུད་འགྲོར་འགྲོ་༎ བཟློག་པས་ལྷ་དང་མི་ཉིད་དོ་༎ སྐྱོན་སྤངས་ཡོན་ཏན་འཛིན་པ་ནི་༎ མངོན་པར་མཐོ་བ་པ་ཡི་ཆོས་༎ ཤེས་པས་འཛིན་པ་སྤངས་ཟད་པ་༎ ངེས་པར་ལེགས་པ་པ་ཡི་ཆོས་༎ སངས་རྒྱས་སྐུ་གཟུགས་མཆོད་རྟེན་དང་༎ གཙུག་ལག་ཁང་དག་གུས་ཚུལ་དུ་༎ ཤིན་ཏུ་རྒྱ་ཆེན་གནས་མལ་སོགས་༎ རྒྱ་ཆེན་ཕྱུག་པ་བསྒྲུབ་པར་མཛོད་༎ རིན་ཆེན་ཀུན་ལས་བགྱིས་པ་ཡིས་༎ སངས་རྒྱས་སྐུ་གཟུགས་དབྱིབས་མཛེས་ཤིང་༎ ལེགས་པར་བྲིས་པ་པདམ་ལ་༎ བཞུགས་པ་དག་ཀྱང་བགྱིད་དུ་སྩོལ་༎ དམ་ཆོས་དགེ་སློང་དགེ་འདུན་དག་། ནན་ཏན་ཀུན་གྱིས་བསྐྱང་བར་མཛོད་༎ གསེར་དང་རིན་ཆེན་དྲ་བ་དག་། ཉིད་ཀྱིས་མཆོད་རྟེན་རྣམས་ལ་ཐོགས་༎ གསེར་དང་དངུལ་གྱི་མེ་ཏོག་དང་༎ རྡོ་རྗེ་བྱི་རུ་མུ་ཏིག་དང་༎ ཨཨནད་རྙིལ་དང་བེཨེ་དའུརྱ་༎ མཐོན་ཀ་ཆེན་པོས་མཆོད་རྟེན་མཆོད་༎ དམ་ཆོས་སྨྲ་ལ་མཆོད་པ་ནི་༎ རྙེད་དང་བཀུར་སྟི་དང་ལྡན་པ་༎ དགའ་བར་འགྱུར་བ་རྣམས་བགྱི་ཞིང་༎ ཆོས་དྲུག་གུས་པར་བསྟེན་པར་མཛོད་༎ བླ་མ་རིམ་གྲོ་གུས་ཉན་དང་༎ ཞམ་རིང་དང་ནི་མདོངས་གསོལ་དང་༎ བྱང་ཆུབ་སེམས་དཔའ་རྣམས་ལ་ཡང་༎ རྟག་ཏུ་གུས་པས་མཆོད་པར་མཛོད་༎ མུ་སྟེགས་གཞན་༄༡༡༦ཨ་༌་༎ ལ་གུས་པ་ཡིས་༎ མཆོད་དང་ཕྱག་ཀྱང་མི་བགྱི་སྟེ་༎ མི་ཤེས་པ་རྣམས་དེའི་རྐྱེན་གྱིས་༎ སྐྱོན་དང་བཅས་པ་ཆགས་འགྱུར་གདའ་༎ ཐུབ་དབང་གསུང་དང་དེས་བྱུང་བའི་༎ གཞུང་རྣམས་བྲི་དང་གླེགས་བམ་ནི་༎ སྣག་ཚ་དག་དང་སྨྱུ་གུ་དག་། སྔོན་དུ་འགྲོ་བ་སྤྱིན་པར་མཛོད་༎ ཡུལ་དུ་ཡི་གེ་གརབ༹་ཁང་དུ་༎ སློབ་དཔོན་འཚོ་བའི་བྱ་བ་དག་། ཞིང་སྩལ་བ་ཡི་ངེས་པ་ནི་༎ ཡེ་ཤེས་སྤེལ་བའི་སླད་དུ་མཛོད་༎ རྒན་དང་བྱིས་པ་ནད་པ་དང་༎ སེམས་ཅན་སྡུག་བསྔལ་བསལ་སླད་དུ་༎ ཡུལ་དུ་སྨན་པ་འདྲེག་མཁན་དག་། ཞིང་གི་རྔན་པ་འཇོག་ཏུ་སྩོལ་༎ འགྲོན་གནས་ཀུན་དགའ་ཆུ་ལོན་དང་༎ རྫིང་དང་མདུན་ཁང་ཆུ་ར་དག་། མལ་ཟས་རཙབ༹་དང་ཤིང་ལྡན་པ་༎ ཤེས་རབ་བཟང་པོ་བགྱིད་དུ་སྩོལ་༎ གྲོང་དང་གཙུག་ལག་ཁང་དག་དང་༎ གྲོང་ཁྱེར་ཀུན་དུ་འདུན་ཁང་དང་༎ ཆུ་དཀོན་ལམ་རྣམས་ཐམས་ཅད་དུ་༏་། ཆུ་ར་དག་ནི་བགྱིད་དུ་སྩོལ་༎ ནད་པ་མགོན་མེད་སྡུག་བསྔལ་གྱིས་༎ ཉམ་ཐག་དམན་དང་ངན་པ་དག་། སྙིང་རྗེས་རྟག་ཏུ་ཡོངས་བཟུང་ཞིང་༎ དེ་དག་གསོ་ཕྱིར་གུས་བསྟེན་མཛོད་༎ དུས་སུ་འབྱུང་བའི་ཟས་སྐོམ་དང་༎ བཅའ་བ་འབྲུ་དང་ཤིང་ཏོག་དང་༎ དེ་དག་སློང་བའི་སྐྱེ་བོ་ལ་༎ མ་སྩལ་བར་དུ་གསོལ་མི་རིགས་༎ ལྷམ་དང་གདུགས་དང་ཆུ་ཚགས་དང་༎ ཚེར་མ་དབྱུང་བའི་ཆ་སྟ་དང་༎ ཁབ་དང་སྐུད་དང་བསིལ་ཡབ་དང་༎ ཆུ་ར་ཡི་ནི་གནས་སུ་བཞག་།འབྲས་བུ་གསུམ་དང་ཚ་བ་གསུམ་༏་། མར་དང་སྦྲང་རྩི་མིག་སྨན་དང་༎ དུག་སེལ་ཆུ་རར་བཞག་བགྱི་ཞིང་༎ གྲུབ་པའི་སྨན་དང་སྔགས་ཀྱང་བྲི་༎ ལུས་དང་རྐང་པ་མགོ་བསྐུ་དང་༎ བལ་དང་ཁྲིའུ་དང་སྐྱོ་མ་དང་༎ བུམ་པ་ཟངས་དང་དགྲ་སྟ་སོགས་༎ ཆུ་ར་དག་ཏུ་འཇོག་ཏུ་སྩོལ་༎ ཏིལ་དང་འབྲས་དང་འབྲུ་དང་ཟས་༎ བུ་རམ་སྣུམ་དང་ལྡན་པ་ཡི་༎ ཆུ་ར་ཆུང་དུ་བསིལ་གྲིབ་ཏུ་༎ རུང་པའི་ཆུས་བཀང་བགྱིད་དུ་སྩོལ་༎ གྲོག་སྦུར་ཚང་གི་སྒོ་དག་ཏུ་༎ ཟས་དང་ཆུ་དང་བུམ་རམ་དང་༎ འབྲུ་ཡི་ཕུང་པོ་རྟག་པར་ནི་༎ ཐུགས་བརྟན་མི་རྣམས་བགྱིད་དུ་སྩོལ་༎ བཤོས་གསོལ་སྔོན་དང་༄༡༡༦བ་འོག་དག་ཏུ་༎ ཡི་དབ༹གས་ཁྱི་དང་གྲོག་སྦུར་དང་༎ བྱ་ལ་སོགས་པ་ཅི་བདེ་བར་༎ རྟག་ཏུ་ཟས་དག་སྩལ་བར་མཛོད་༎ གཙེས་པ་དང་ནི་ལོ་ཉེས་དང་༎ གནོན་པ་དང་ནི་ཡམས་ནད་དང་༎ ཕམ་གྱུར་ཡུལ་དུ་འཇིག་རྟེན་པ་༎ རྗེས་སུ་བཟུང་བ་རྒྱ་ཆེན་མཛོད་༎ ཞིང་པ་ཉམ་ཐག་གྱུར་རྣམས་ལ་༎ ས་བོན་ཟས་ཀྱིས་རྗེས་སུ་ཟུང་༎ ནན་གྱིས་དཔྱ་ཁྲལ་བཏང་བ་དང་༎ ཤས་རྣམས་ཀྱང་ནི་བསྐྱུར་བ་དང་༎ ཆགས་ཉེན་པ་ལས་ཡོངས་བསྐྱབ་དང་༎ ཤོ་གམ་བཏང་དང་ཤོ་གམ་དབྲི་༎ དེ་དག་སྒོ་ན་སྡོད་པ་ཡི་༎ ཉོན་མོངས་ལས་ཀྱང་བཟློག་པར་མཛོད་༎ རང་གི་ཡུལ་དང་ཡུལ་གཞན་གྱི་༎ ཆོམ་རྐུན་རྣམས་ཀྱང་ཞི་བར་མཛོད་༎ དབྱིག་གི་སྤོབས་ནི་མཉམ་པ་དང་༎ རིན་ཐང་རིགས་པར་བགྱིད་དུ་སྩོལ་༎ བློན་པོས་ཅི་དང་ཅི་གསོལ་པ་༎ ཉིད་ཀྱིས་ཀུན་དུ་མཁྱེན་མཛོད་ལ་༎ འཇིག་རྟེན་སྨན་པ་གང་དང་གང་༎ དེ་དང་དེ་ཀུན་རྟག་ཏུ་མཛོད་༎ བདག་ཕན་ཅི་དང་ཅི་བྱ་ཞེས་༎ ཇི་ལྟར་ཁྱེད་ལ་གུས་ཡོད་པ་༎ གཞན་ཕན་ཅི་དང་ཅི་བྱ་ཞེས་༎ དེ་བཞིན་ཁྱོད་ནི་གུས་པར་མཛོད་༎ ས་དང་ཆུ་དང་མེ་དང་རླུང་༎ སྨན་དང་ནགས་ཀྱི་ཤིང་བཞིན་དུ་༎ བདག་ཉིད་ཡུད་ཙམ་གཅིག་ཏུ་ཡང་༎ འདོད་དགུར་སྤྱད་པ་ཉིད་དུ་མཛོད་༎ གོམ་བ་བདུན་པའི་དུས་སུ་ཡང་༏་། བདོག་པ་ཀུན་གཏོང་སེམས་འཆང་བའི་༎ བྱང་ཆུབ་སེམས་དཔའ་རྣམས་ལ་ནི་༎ བསོད་ནམས་མཁའ་འདྲ་དཔག་མེད་སྐྱེ་༎ བུ་མོ་གཟུགས་བཟང་ལུས་མཛེས་ལ་༎ དེ་དོན་གཉེར་བ་རྣམས་སྩལ་ན་༎ དེས་ནི་དམ་ཆོས་ཡོངས་འཛིན་པའི་༎ གཟུངས་ནི་སོ་སོར་ཐོབ་པར་འགྱུར་༎ རྒྱན་རྣམས་ཀུན་དང་ལྡན་པ་ཡི་༎ བུ་མོ་སྟོང་ཕྲག་བརྒྱད་ཅུ་དག་། ཡོ་བྱད་ཀུན་དང་ལྷན་ཅིག་ཏུ་༎ ཐུབ་པ་ཡིས་ནི་སྔོན་སྩལ་ཏོ་༎ སྣ་ཚོགས་པ་དང་འོད་གསལ་བའི་༎ བགོ་བ་དག་དང་རྒྱན་རྣམས་དང་༎ དྲི་དང་ཕྲེང་བ་ལོངས་སྤྱོད་དག་། སློང་བ་རྣམས་ལ་བརྩེ་བས་སྩོལ་༎ གང་ལ་ཆོས་དོན་གང་མེད་ན་༎ ཤིན་ཏུ་ཉམ་ཐག་གྱུར་པ་དེ་༎ དེ་ཡི་མོད་ལ་བདེ་སྩལ་ན་༎ དེ་ལས་སྦྱིན་མཆོག་མ་མཆིས་སོ་༎ གང་ལ་དུག་ནི་ཕན་འགྱུར་ན་༎ དེ་ལ་དུག་ཀྱང་སྦྱིན་པར་བགྱི་༎ ཁ་ཟས་མཆོག་ཀྱང་མི་ཕན་ན་༎ དེ་ལ་དེ་ནི་སྦྱིན་མི་བགྱི་༎ སྦྲུལ་གྱིས་ཟིན་ལ་ཇི་ལྟ་བུར་༎ སོར་༄༡༡༧ཨ་༌་༎ མོ་བཅད་ལ་ཕན་བཤད་པ་༎ དེ་བཞིན་ཐུབ་པས་གཞན་ཕན་པ་༎ མི་བདེ་བ་ཡང་བྱ་བར་གསུངས་༎ དམ་པའི་ཆོས་དང་ཆོས་སྨྲ་ལ་༎ ཉིད་ཀྱིས་བཀུར་སྟི་མཆོག་དང་ནི་༎ གུས་པར་བྱས་ཏེ་ཆོས་ཉན་ཞིང་༎ ཆོས་ཀྱི་སྦྱིན་པ་དག་ཀྱང་མཛོད་༎ འཇིག་རྟེན་གཏམ་ལ་དགའ་མ་མཛད་༎ འཇིག་རྟེན་འདས་ལ་དགྱེས་པར་མཛོད་༎ བདག་ལ་ཇི་ལྟར་དེ་བཞིན་དུ་༎ གཞན་ལ་ཡོན་ཏན་བསྐྱེད་པར་མཛོད་༎ གསན་པའི་ཆོས་ཀྱིས་མི་ངོམས་ཤིང་༎ དོན་བཟུང་རྣམ་པར་དབྱེ་བ་དང་༎ བླ་མ་དག་ལ་ཡོན་དབུལ་བ་༎ རྟག་ཏུ་གུས་པར་མཛད་དུ་གསོལ་༎ འཇིག་རྟེན་རྒྱང་ཕན་སོགས་མི་གདོན་༎ རྩོད་པའི་དོན་གྱི་ང་རྒྱ་ལ་སྤང་༎ རང་གི་ཡོན་ཏན་མི་བསྔགས་ཤིང་༎ དགྲ་ལའང་ཡོན་ཏན་བརྗོད་པར་མཛོད་༎ གནོད་ལ་དབབ་པར་མི་བགྱི་ཞིང་༎ ངན་སེམས་ཀྱིས་ནི་གླེང་མི་བགྱི་༎ གཞན་རྣམས་ཀྱི་དང་བདག་ཉིད་ཀྱི་༎ འཁྲུལ་པ་སོ་སོར་བརྟག་པར་བྱ་༎ ཉེས་པ་གང་གིས་གཞན་དག་ལ་༎ མཁས་པས་རྟག་ཏུ་ཁ་བྱ་བ་༎ དེ་ནི་རང་གིས་ཡོངས་སྤང་ཞིང་༎ ནུས་པས་གཞན་ཡང་བཟློག་པར་མཛོད་༎ གཞན་གྱིས་གནོད་པ་བགྱིས་པ་ལ་༎ སྔོན་གྱི་ལས་དགོངས་ཁྲོ་མི་བགྱི་༎ སྡུག་བསྔལ་ཡང་འབྱུང་མི་འགྱུར་བར་༎ རང་གི་ཉེས་པ་མེད་པར་བགྱི་༎ ལན་ལ་རེ་བ་མ་མཆིས་པར་༎ གཞན་དག་ལ་ནི་ཕན་པར་མཛོད་༎ སྡུག་བསྔལ་གཅིག་པུས་གནག་བགྱི་ཞིང་༎ བདེ་བ་སློང་དང་ལྷན་ཅིག་སྤྱད་༎ ལྷ་ཡི་ཕུན་སུམ་ཚོགས་པས་ཀྱང་༎ ཁེངས་པ་ཉིད་དུ་མི་བྱ་ཞིང་༎ ཡི་དགས་བཞིན་དུ་དབུལ་བ་ཡི་༎ རྒུད་པས་ཀྱང་ནི་ཞུམ་མི་བགྱི་༎ བདེན་པ་གང་གིས་རང་དོན་ལ་༎ རྒྱལ་སྲིད་ཉམས་པར་གྱུར་ན་ཡང་༎ རང་གི་དོན་ལ་རྟག་བརྗོད་ཅིང་༎ དེ་ལས་གཞན་སྨྲ་མི་བགྱིའོ་༎ ཇི་སྐད་གསུངས་པ་དེ་བཞིན་དུ་༎ མཛད་པའི་བརྟུལ་ཞུགས་རྟག་བརྟེན་མཛོད་༎ དེས་ན་དཔལ་ལྡན་ས་སྟེངས་སུ་༎ ཚད་མ་ཡི་ནི་དམ་པར་འགྱུར་༎ ཁྱོད་ནི་རྟག་ཏུ་ཐམས་ཅད་ལ་༎ ལེགས་པར་བརྟགས་ཏེ་མཛད་པ་དང་༎ ཡང་དག་ཇི་བཞིན་དོན་གཟིགས་པས་༎ གཞན་གྱི་དྲིང་མི་འཇོག་པར་མཛོད་༎ ཆོས་ལས་རྒྱལ་སྲིད་བདེ་བ་དང་༎ ཕྱོགས་རྣམས་ཀུན་དུ་གྲགས་༄༡༡༧བ་པ་ཡི་༏་། བླ་རེ་རྒྱ་ཆེན་འབྱུང་འགྱུར་ཞིང་༎ བློན་པོ་རྣམས་ཀྱང་ཀུན་དུ་འདུན་༎ འཆི་བའི་རྐྱེན་ནི་མང་བ་སྟེ་༎ གསོན་པ་ཡི་ནི་ཉུང་ཟད་ཅིག་། དེ་དག་ཉིད་ནི་འཆི་བ་ཡིན་༎ དེ་བས་རྟག་ཏུ་ཆོས་མཛོད་ཅིག་།འདི་ལྟར་རྟག་ཏུ་ཆོས་མཛད་ན་༎ འཇིག་རྟེན་ཀུན་དང་བདག་ཉིད་ལ་༎ ཉམས་བདེར་འགྱུར་བ་གང་ལགས་པ་༎ དེ་ཉིད་རེ་ཞིག་ལྟོག་མོ་ལགས་༎ ཆོས་ཀྱིས་བདེ་བར་གཉིད་ལོག་ཅིང་༎ བདེ་བར་སང་པ་དག་ཏུ་འགྱུར་༎ ནང་གི་བདག་ཉིད་སྐྱོན་མེད་པས་༎ རྨི་ལམ་དག་ཀྱང་བདེ་བ་མཐོང་༎ ཕ་མ་སྲི་ཞུ་ལྷུར་ལེན་དང་༎ རིགས་ཀྱི་གཙོ་ལ་རིམ་གྲོ་དང་༎ ལོངས་སྤྱོད་ལེགས་སྤྱོད་བཟོད་གཏོང་དང་༎ ཚིག་འཇམ་ཕྲ་མ་མེད་བདེན་པའི་༎ བརྟུལ་ཞུགས་རྩེ་གཅིག་བྱས་པ་དེས་༎ ལྷ་ཡི་དབང་པོ་ཉིད་ཐོབ་ནས་༎ ད་དུང་དུ་ཡང་ལྷ་དབང་བགྱིད་༎ དེ་བས་དེ་འདྲའི་ཆོས་བསྟེན་མཛོད་༎ རྗེའུ་ཆོས་སུམ་བརྒྱའི་ཁ་ཟས་དག་། ཉིན་རེ་དུས་གསུམ་བྱིན་བ་བས་༏་། བྱམས་པ་ཡུད་ཙམ་ཐང་ཅིག་གི་། བསོད་ནམས་དག་ལ་ཆར་མི་ཕོད་༎ ལྷ་མི་བྱམས་པར་འགྱུར་བ་དང་༎ དེ་དག་ཀྱང་ནི་བསྲུང་བ་དང་༎ ཡིད་བདེ་བ་དང་བདེ་མང་དང་༎ དུག་དང་མཚོན་གྱིས་གནོད་མེད་དང་༎ འབད་པ་མེད་པར་དོན་ཐོབ་དང་༎ ཚངས་པའི་འཇིག་རྟེན་སྐྱེ་འགྱུར་ཏེ་༎ གལ་ཏེ་གྲོལ་བར་མ་གྱུར་ཀྱང་༎ བྱམས་ཆོས་ཡོན་ཏན་བརྒྱད་འཐོབ་པོ་༎ སེམས་ཅན་རྣམས་ནི་བྱང་ཆུབ་ཏུ་༎ སེམས་བསྐྱེད་བཅུག་ཅིང་བརྟན་བྱས་ན་༎ རི་དབང་རྒྱལ་པོ་ལྟར་བརྟན་ཞིང་༎ བྱང་ཆུབ་སེམས་ནི་རྟག་ཏུ་འཐོབ་༎ དད་པས་མི་ཁོམ་འགྲོ་མི་འགྱུར་༎ ཁྲིམས་ཀྱིས་འགྲོ་བ་བཟང་པོར་འགྲོ་༎ སྟོང་པ་ཉིད་ལ་གོམས་པ་ཡིས་༎ ཆོས་རྣམས་ཀུན་ལ་ཆགས་མེད་འཐོབ་༎ ག-ཡོ་མེད་པས་ནི་དྲན་ལྡན་འཐོབ་༎
 आचरन् स्तूयते तस्मात् कृच्छ्राद्वेत्ति क्षमाक्षमम् ॥ न्र_४।१ ॥	སེམས་པར་བྱེད་པས་བློ་གྲོས་འཐོབ་༎ བཀུར་སྟི་བྱེད་པས་དོན་རྟོགས་ལྡན་༎ ཆོས་སྲུང་ཤེས་རབ་ཅན་དུ་འགྱུར་༎ ཆོས་མཉན་པ་དང་སྦྱིན་པ་དག་། སྒྲིབ་པ་མེད་པར་བྱས་པ་ཡིས་༎ སངས་རྒྱས་རྣམས་དང་འགྲོགས་པ་ཉིད་༎ འདོད་པ་མྱུར་དུ་འཐོབ་པར་འགྱུར་༎ མ་ཆགས་པས་ནི་དོན་འགྲུབ་སྟེ་༎ སེར་སྣ་མེད་པས་ལོངས་སྤྱོད་འཕེལ་༎ ང་རྒྱལ་མེད་པས་གཙོ་བོར་འགྱུར་༎ ཆོས་ལ་བཟོད་པས་གཟུངས་འཐོབ་པོ་༎ སྙིང་༄༡༡༨ཨ་༌་༎ པོ་ལྔ་རྣམས་བྱིན་པ་དང་༎ འཇིགས་ལ་མི་འཇིགས་བྱིན་པ་ཡིས་༎ བདུད་རྣམས་ཀུན་གྱིས་མི་ཚུགས་ཤིང་༎ སྟོབས་པོ་ཆེ་ཡི་མཆོག་ཏུ་འགྱུར་༎ མཆོག་རྟེན་མར་མེ་ཕྲེང་བ་དང་༎ མུན་པ་དག་ཏུ་སྒྲོན་མ་དང་༎ མར་མེ་འབྲུ་མར་བྱིན་པ་ཡིས་༎ ལྷ་ཡི་མིག་ནི་འཐོབ་པར་འགྱུར་༎ མཆོད་རྟེན་མཆོད་པ་རོལ་མོ་དང་༎ དྲིལ་བུ་དག་ནི་ཕུལ་བ་དང་༎ དུང་དང་རྔ་ནི་རབ་ཕུལ་བས་༎ ལྷ་ཡི་རྣ་བ་འཐོབ་པར་འགྱུར་༎ གཞན་གྱི་འཁྲུལ་པ་མི་གླེང་ཞིང་༎ ཡན་ལག་ཉམས་པ་རྣམས་མི་བརྗོད་༎ སེམས་ནི་རྗེས་སུ་བསྲུངས་པས་ན་༎ གཞན་གྱི་སེམས་ནི་ཤེས་པ་འཐོབ་༎ ལྷམ་དང་བཞོན་པ་བྱིན་པ་དང་༎ ཉམ་ཆུང་བཀུར་བ་བྱས་བ་དང་༎ བཞོན་པས་བླ་མ་བཀུར་བ་ཡིས་༎ མཁས་པས་རྫུ་འཕྲུལ་ཐོབ་པར་འགྱུར་༎ ཆོས་ཀྱི་ཆེད་དང་དེ་བཞིན་དུ་༎ ཆོས་གཞུང་དོན་དག་དྲན་པ་དང་༎ ཆོས་ཀྱི་སྦྱིན་པ་དྲི་མེད་པས་༎ ཚེ་རབས་དྲན་པ་འཐོབ་པར་འགྱུར་༎ དངོས་རྣམས་ངོ་བོ་ཉིད་མེད་པར་༎ ཡང་དག་ཇི་བཞིན་ཡོངས་ཤེས་པས་༎ མངོན་ཤེས་དྲུག་བ་ཟག་པ་ཀུན་༎ ཟད་པ་མཆོག་ནི་འཐོབ་པར་འགྱུར་༎ སེམས་ཅན་ཐམས་ཅད་དགྲོལ་བའི་ཕྱིར་༎ དེ་བཞིན་ཉིད་ཤེས་མཉམ་ལྡན་པ་༎ སྙིང་རྗེས་བརླན་པ་བསྒོམས་པ་ཡིས་༏་། རྣམ་པའི་མཆོག་ལྡན་རྒྱལ་བར་འགྱུར་༎ སྨོན་ལམ་སྣ་ཆོགས་དག་པ་ཡིས་༎ སངས་རྒྱས་ཞིང་ནི་དག་པར་འགྱུར་༎ ཐུབ་དབང་རིན་ཆེན་ཕུལ་བ་ཡིས་༎ མཐའ་ཡས་འོད་ནི་རྣམ་པར་འཕྲོ་༎ དེ་བས་དེ་ལྟར་ལས་འབྲས་དག་། མཐུན་པར་མཁྱེན་མཛད་དོན་དུ་ནི་༎ འགྲོ་ལ་ཕན་པ་རྟག་ཏུ་མཛོད་༎ དེ་ཉིད་ཁྱོད་ལ་ཕན་པ་ལགས་༎ རིན་པོ་ཆེའི་ཕྲེང་བ་ལས་བྱང་ཆུབ་ཀྱི་ཚོགས་བསྡུས་པ་ཞེས་བྱ་བ་སྟེ་ལེའུ་གསུམ་པའོ་།
 अन्यो ऽपि तावद्यः कश्चिद्दुर्वचः क्षममप्रियम् ।	༎ ། གང་ཕྱིར་བཟོད་དམ་མི་བཟོད་པ་༎ ཤེས་པར་དཀའ་པས་རྒྱལ་པོ་ནི་༎ ཆོས་མིན་རིགས་པ་མིན་སྤྱོད་ཀྱང་༎ རྗེས་སུ་འཚོ་བ་ཕལ་ཆེར་སྟོད་༎ རེ་ཞིག་གཞན་སུའང་རུང་བ་ལ་འང་༎ མི་སྙན་ཕན་པ་བརྗོད་དགའ་ན་༎
 किमु राजा महाभौमस्त्वं मया भिक्षुणा सता ॥ न्र_४।२ ॥	ས་ཆེན་མངའ་བའི་རྒྱལ་ཁྱོད་ལ་༎ དགེ་སློང་བདག་ལྟ་སྨོས་ཅི་དགོས་༎
 त्वत्कृतादेव तु स्नेहाज्जगतामनुकम्पया ।	ཁྱོད་ཀྱིས་དགྱེས་པ་མཛད་སླད་དང་༎ འགྲོ་བ་ལ་ཡང་བརྩེ་སླད་དུ་༎ ཁྱོད་ལ་མི་སྙན་ཡང་སྨན་པ་༎
 अहमेको वदामि त्वां पथ्यमप्यप्रियं भृशम् ॥ न्र_४।३ ॥	བདག་ལྟ་༄༡༡༨བ་གཅིག་པུས་ཏེ་པོར་གསོལ་༎
 सत्यं श्लक्ष्णार्थवत्पथ्यं शिष्यः काले ऽनुकम्पया ।	བདེན་འཇམ་དོན་ལྡན་འཕྲོད་པ་ནི་༎ བརྩེ་བས་དུས་སུ་སློབ་མ་ལ་༎
 वाच्य इत्याह भगवांस्तदेवमभिधीयसे ॥ न्र_४।४ ॥	བརྗོད་པར་བྱ་ཞེས་བཅོམ་ལྡན་གསུང་༎ དེ་ལྟ་བས་ན་དེ་སྐད་བརྗོད་༎ བརྟན་པ་ཁྲོ་བ་མེད་གྱུར་པ་༎
 अक्रोधे सत्यवाक्ये च श्लाध्यमानो यदि स्थितः ।	བདེན་པའི་ཚིག་ནི་བསྒྲགས་པ་ན་༎
 श्रव्यं संपरिगृण्हीयात् सत्तोयं स्नाप्यमानवत् ॥ न्र_४।५ ॥	ཁྲུས་བྱེད་བཟང་པོའི་ཆུ་བཞིན་དུ་༎ མཉན་འོས་ཉམས་སུ་ལེན་པར་བགྱིད་༎
 तस्य मे वदतो वाक्यं त्वमिहामुत्र च क्षमम् ।	ཁྱོད་ལ་བདག་གིས་འདི་དང་ནི་༎ གཞན་དུ་ཕན་པ་བརྗོད་བགྱིད་པ་༎
 ज्ञात्वा कुरु हितायेदमात्मनो जगतो ऽपि च ॥ न्र_४।६ ॥	མཁྱེན་པར་མཛོད་དེ་བདག་ཉིད་དང་༎ གཞན་ལ་སྨན་པར་འགྱུར་དེ་མཛོད་༎
 याचकेभ्यः पुरा दानात् प्राप्यार्थांश्चेन्न दास्यसि ।	སློང་ལ་སྔོན་ཆད་སྦྱིན་བགྱིས་པས་༎ དོན་བརྙེས་གྱུར་ན་མི་སྦྱིན་ན་༎ བྱས་མི་གཟོ་དང་ཆགས་པ་ཡིས་༎
 अकृतज्ञत्वलोभाभ्यां नार्थान् पुनरवाप्स्यसि ॥ न्र_४।७ ॥	ཕྱི་ནས་དོན་རྣམས་འཐོབ་མི་འགྱུར་༎ འཇིག་རྟེན་འདི་ནི་ལས་བྱེད་པ་༎
 इह पथ्यदनं लोके न वहत्यभृतो भृतः ।	བླ་མེད་ལམ་བརྒྱགས་ཁྱེར་མི་བཏུབ་༎ སློང་བ་དམན་པ་མ་དྲན་པར་༎
 याचकस्त्वभृतो ऽमुत्र हीनः शतगुणोद्वहः ॥ न्र_४।८ ॥	ཕྱི་མའི་ཚེ་ན་བརྒྱ་འགྱུར་ཏེ་༎
 उदारचित्तः सततं भवोदारक्रियारतः ।	རྟག་ཏུ་ཐུགས་རྗེ་ཆེན་པོ་དང་༎ མཛད་པ་རྒྱ་ཆེན་ལས་དགྱེས་མཛོད་༎
 उदारकर्मणः सर्वमुदारं जायते फलम् ॥ न्र_४।९ ॥ (वैद्य ३०५)	རྒྱ་ཆེན་ལས་ལས་འབྲས་བུ་ནི་༎ ཐམས་ཅད་རྒྱ་ཆེན་འབྱུང་བར་འགྱུར་༎
 मनोरथैरपि क्लीबैरनालीढं नराधिपैः ।	རྒྱལ་པོ་དམན་པ་རྣམས་ཀྱིས་ནི་༎ ཡིད་ལའང་བསམས་པར་མ་གྱུར་པའི་༎
 कुरु धर्मास्पदं श्रीमत्ख्यातं रत्नत्रयास्पदम् ॥ न्र_४।१० ॥	ཆོས་བཞིན་དཀོན་མཆོག་གསུམ་གྱི་རྟེན་༎ གྲགས་པ་དཔལ་དང་ལྡན་པའི་མཛོད་༎ ཆོས་བཞིན་གང་ཞིག་ཀུན་འབྱོར་པའི་༎
 सामन्तराजरोमाञ्चकरं धर्मास्पदं न यत् ।	རྒྱལ་པོ་བ་སྤུ་མི་ལྡང་བ་༎ ཤི་ནའང་སྙན་བར་མི་འགྱུར་བས་༎
 मृतस्याप्यप्रशस्यत्वाद् राजंस्तदकृतं वरम् ॥ न्र_४।११ ॥	རྒྱལ་པོ་དེ་ནི་མ་བྱས་བླ་༎
 अत्यौदार्यादुदाराणां विस्मयोत्साहवर्धनम् ।	རྒྱ་རབ་ཆེ་ཕྱིར་རྒྱ་ཆེན་རྣམས་༎ སྙེམས་བྲལ་སྤྲོ་བ་སྐྱེད་བྱེད་ཅིང་༎ དམན་རྣམས་སྤྲོ་བ་འཇོམས་བྱེད་པ་༎
 उत्साहन्घं च मन्दानां सर्वस्वेनापि कारय ॥ न्र_४।१२ ॥	བདོག་པ་ཐམས་ཅད་གཏུགས་ཏེ་མཛོད་༎
 उत्सृज्यामुत्र गन्तव्यं सर्वस्वमवशेन ते ।	ཁྱོད་ནི་བདོག་པ་ཀུན་བོར་ནས་༎ དབད་མེད་ག་ཤེད་གཤེགས་འཚལ་བས་༎
 धर्मे नियुक्तं यात्येव पुरस्तात्सर्वमेव तत् ॥ न्र_४।१३ ॥	ཆོས་ཀྱི་སླད་དུ་སྤྱད་པ་ཀུན་༎
 सर्वस्वं पूर्वनृपतेर्नृपस्य वशमागतम् ।	ཁྱོད་ཀྱི་མདུན་དུ་འདོར་བ་ཉིད་༏་། མི་དབང་སྔ་མའི་བདོག་པ་ཀུན་༎ སར་པ་ཡིས་ནི་དབང་གྱུར་ན་༎
 किं पूर्वकस्य धर्माय सुखाय यशसे ऽपि वा ॥ न्र_४।१४ ॥	སྔ་མའི་ཆོས་སམ་བདེ་བ་འམ་༎ གྲགས་པ་དག་ཏུ་འགྱུར་རམ་ཅི་༎ ནོར་སྤྱད་པ་ཡིས་འདི་ལ་བདེ་༎
 भुक्तादर्थादिह सुखं दत्तात्पारत्रिकं सुखम् ।	བྱིན་པས་གཞན་དུ་བདེ་བར་འགྱུར་༎ མ་སྤྱད་མ་སྦྱིན་ཆུད་ཟོས་པས་༎
 अभुक्तादत्तनष्टत्वाद्दुःखमेव कुतः सुखम् ॥ न्र_४।१५ ॥	སྡུག་བསྔལ་འབའ་ཞིག་ག་ལ་བདེ་༎ འཆི་ཁར་བློན་པོ་རྗེས་ངན་ཅན་༎ གཅེས་པར་མི་འཛིན་རྒྱལ་པོ་གསར་༎ བྱམས་པར་འདོད་པ་རྣམས་ཀྱིས་ཀྱང་༎
 विनश्यन् सचिवैर्दातुमस्वातन्त्र्यान्न शक्यसि । आपतिच्छेदनिःस्नेहैर्नवराजप्रियैषिभिः ॥ न्र_४।१६ ॥	དབང་མེད་བྱས་པས་སྦྱིན་མི་སྤྱོད་༎
 सर्वस्वेनाप्यतः स्वस्थः शीघ्रं धर्मास्पदं कुरु ।	དེ་བས་རྣལ་གནས་མྱུར་དུ་ནི་༎ བདོག་པ་ཀུན་གྱིས་ཆོས་གཞི་མཛོད་༎
 मृत्युप्रत्ययमध्यस्थः प्रवातस्थप्रदीपवत् ॥ न्र_४।१७ ॥	འཆི་བདག་རྐྱེན་གྱི་ནང་གནས་པ་༎ རླུང་དམར་ནང་འདུག་མར་༄༡༡༩ཨ་༌་༎ མེ་བཞིན་༎
 धर्माधिकारा ये चान्ये पूर्वराजप्रवर्विताः ।	སྔོན་གྱི་རྒྱལ་པོས་ཆོས་ཀྱི་གཞི་༎
 देवद्रोण्यादयस्ते ऽपि प्रवर्त्यन्तां यथास्थिताः ॥ न्र_४।१८ ॥	ལྷ་ཁང་ལ་སོགས་གཞན་བགྱིས་པ་༎ གང་དག་ལགས་པ་དེ་དག་ཀྱང་༎ སྔ་ལུགས་བཞིན་དུ་སྐྱོང་བར་མཛོད་༎ དེ་དག་འཚེ་མེད་དགེ་སྤྱོད་ཅིང་༎
 अहिंसकैः शुभाचारैर्व्रतस्थैरतिथिप्रियैः ।	བརྟུལ་ཞུགས་ལ་གནས་གློ་བུར་བྱམས་༎ བདེན་བཟོད་འཐབ་ཀྲོལ་མ་མཆིས་པ་༎
 सर्वक्षमैरकलहैर्भज्येरंस्तैः सदो(द्य)तैः ॥ न्र_४।१९ ॥	རྟག་ཏུ་བརྩོན་རྣམས་སྤྱོད་དུ་གསོལ་༎
 अन्धव्याधितहीनाङ्गदीनानाथवनीपकाः ।	ལོང་བ་ནད་པ་དམན་པ་དང་༎ མགོན་མེད་སྡུག་ཕོངས་ཡན་ལག་ཉམས་༎
 ते ऽप्यन्नपानं साम्येन लभेरन्नविघट्टिताः ॥ न्र_४।२० ॥	དེ་དག་ཀྱང་ནི་ཟས་དང་སྐོམ་༎ དགག་པ་མེད་པར་སྙོམས་ཐོབ་མཛོད་༎
 अनर्थानामपि सतां धार्मिकाणामनुग्रहान् ।	ཆོས་ལྡན་དོན་དུ་མི་གཉེར་བ་༎
 अप्यन्यराज्यसंस्थानामनुरूपान् प्रवर्तय ॥ न्र_४।२१ ॥	རྒྱལ་པོ་གཞན་ཡུལ་གནས་རྣམས་ལའང་༏་། རྗེས་སུ་གཟུང་བར་བགྱིད་པ་དག་། ཅི་རིགས་པ་ནི་རབ་ཏུ་མཛོད་༎
 सर्वधर्माधिकारेषु धर्माधिकृतमुत्थितम् ।	ཆོས་ཀྱི་གཞི་ནི་ཐམས་ཅད་དུ་༎ ཆོས་འཁོར་སྣ་བོས་མི་ག-ཡེལ་བ་༎
 अलुब्धं पण्डितं धर्म्यं कुरु तेसामबाधकम् ॥ न्र_४।२२ ॥ नीतिज्ञान् धार्मिकान् स्निग्धान् शुचीन् भक्तानकातरान् ।	མི་གཟན་མཁས་ཤིང་ཆོས་མཐུན་པ་༎ དེ་དག་རྣམས་ལ་མི་གནོད་སྐོས་༎
 कुलीनान् शीलसंपन्नान् कृतज्ञान् सचिवान् कुरु ॥ न्र_४।२३ ॥	ལུགས་ཤེས་ཆོས་དང་ལྡན་ལ་འབྱར་༎ གཙང་ཞིང་སྙིང་ཉེ་མི་སྡང་བ་༏་། རིགས་བཟང་ངང་ཚུལ་ཕུན་སུམ་ཚོགས་༎ བྱས་པ་གཟོ་བའི་བློན་པོ་སྐོས་༎
 अक्षुद्रांस्त्यागिनः शूरान् स्निग्धान् संभोगिनः स्थिरान् । कुरु नित्याप्रमत्तांश्च धार्मिकान् दण्डनायकान् ॥ न्र_४।२४ ॥	གཏོང་ཕོད་མ་ཆགས་དཔའ་བ་དང་༎ འཇམ་ཞིང་རན་སྤྱོད་བརྟན་པ་དང་༎ རྟག་ཏུ་བག་ནི་ཡོད་པ་དང་༎ ཆོས་དང་ལྡན་པའི་དམག་དཔོན་སྐོས་༎ ཆོས་ཀྱི་དང་ཚུལ་གཙང་ལ་གཟོ་༎
 धर्मशीलान् शूचीन् दक्षान् कार्यज्ञान् शास्त्रकोविदान् । कृतवृत्तीन् समान् स्निग्धान् वृद्धानधिकृतान् कुरु ॥ न्र_४।२५ ॥ (वैद्य ३०६)	དོན་ཤེས་གཙུག་ལག་ལ་མཁས་པ་༎ ཚུལ་ལྡན་སྙོམས་ཤིང་ངང་འཇམ་པ་༎ རྒན་རབས་རྣམས་ནི་སྣ་བོར་སྐོས་༎ ཟླ་རེ་ཞིང་ནི་དེ་དག་ལས་༎
 प्रतिमासं च तेभ्यस्त्वं सर्वमायव्ययं शृणु ।	ཉིད་ཀྱིས་འདུ་འགོད་ཀུན་གསོན་ཏེ་༎
 श्रुत्वा धर्माधिकाराद्यं कार्यं सर्वं स्वयं वद ॥ न्र_४।२६ ॥	གསན་ནས་ཆོས་ཀྱི་གཞི་སོགས་ཀྱི་༎ དོན་ཀུན་ཉིད་ཀྱིས་བཀའ་སྩོལ་ཅིག་། 
 धर्मार्थं यदि ते राज्यं न कीर्त्यर्थं न कामतः ।	ཁྱོད་ཀྱི་རྒྱལ་སྲིད་ཆོས་དོན་དུ་༎
 ततः सफलमत्यर्थमनर्थार्थमतो ऽन्यथा ॥ न्र_४।२७ ॥	གྲགས་དོན་འདོད་སླད་མ་ལགས་ན་༎ དེ་ནི་ཤིན་ཏུ་འབྲས་བུར་བཅས་༎ དེ་ལས་གཞན་དུ་འགྱུར་མ་མཆིས་༎
 परस्परामिषीभूते लोको ऽस्मिन् प्रायशो नृप ।	མི་དབང་ད་ལྟ་འཇིག་རྟེན་ན་༎ ཕལ་ཆེར་ཕན་ཚུན་ལྟོར་འཛུད་པས་༎
 यथा राज्यं च धर्मश्च भवेत्तव तथा शृणु ॥ न्र_४।२८ ॥	ཇི་ལྟར་ཁྱོད་ཀྱིས་རྒྱལ་སྲིད་དང་༎ ཆོས་སུ་འགྱུར་བ་དེ་བཞིན་གསོན་༎
 ज्ञानवृद्धाः कुले जाता न्यायज्ञाः पापभीरवः ।	ཤེས་པས་རྒན་ཞིང་རིགས་བཟང་བ་༎ རིག་པ་ཤེས་ལ་སྡིག་ལ་འཛེམ་༎ ནང་གཤིན་དགོས་པ་མཐོང་འགྱུར་བ་༎
 समेता बहवो नित्यं सन्तु ते कार्यदर्शिनः ॥ न्र_४।२९ ॥	མང་པོ་རྟག་ཏུ་ཁྱོད་ཀྱིས་སོགས་༎
 दण्डबन्धप्रहारदीन् कुर्युस्ते न्यायतो ऽपि चेत् ।	ཆད་པ་གཟུང་དང་བརྡེག་ལ་སོགས་༎ རིགས་པའང་ཁྱོད་ཀྱིས་མི་བགྱི་སྟེ་༎ སྙིང་རྗེས་བརླན་པར་བགྱིས་ནས་ནི་༎
 कारुण्यार्द्रः सदा भूत्वा त्वमनुग्रहवान् भव ॥ न्र_४।३० ॥	རྟག་ཏུ་རྗེས་སུ་གཟུང་བར་མཛོད་༎ མི་༄༡༡༩བ་བཟད་སྡིག་པ་བྱེད་པ་ཡི་༎ ལུས་ཅན་དག་ནི་ཐམས་ཅད་ལའང་༎
 हितायैव त्वया चित्तमुन्नाम्यं सर्वदेहिनाम् ।	རྒྱལ་པོ་ཁྱོད་ཀྱིས་རྟག་པར་ཡང་༎ སྙིང་རྗེས་ཕན་སེམས་ཁོ་ན་སྐྱེད་༎
 कारुण्यात्सततं राजंस्तीव्रपापकृतामपि ॥ न्र_४।३१ ॥	མི་བཟད་སྡིག་ཅན་གསོད་བྱེད་ལ་༎
 तीव्रपापेषु हिंस्रेषु कृपा कार्या विशेषतः ।	ཁྱད་པར་དུ་ཡང་སྙིང་རྗེ་བགྱི་༎
 त एव हि कृपास्थानं हतात्मानो महात्मनाम् ॥ न्र_४।३२ ॥	བདག་ཉིད་ཉམས་པ་དེ་བདག་ཉིད་༎ བདག་ཉིད་ཆེན་པོའི་སྙིང་རྗེའི་གནས་༎
 प्रत्यहं पञ्चरात्रं वा बद्धान् क्षीणान् विमोचय ।	ཉིན་གཅིག་བཞིན་ནམ་ཞག་ལྔ་བར་༎ ཉམ་ཆུང་བཙོན་རྣམས་གཏོང་བར་མཛོད་༎ ལྷག་མ་རྣམས་ཀྱང་ཅི་རིགས་མཛོད་༎
 शेषानपि यथायोगं मा कांश्चित् नैव मोचय ॥ न्र_४।३३ ॥	འགའ་ཡང་མི་དགྲོལ་མིན་པར་མཛོད་༎ ཁྱོད་ནི་འགའ་ལའང་གཏང་སེམས་མེད་༎
 येष्वमोक्षणचित्तं ते जायते तेष्वसंवरः । तस्मादसंवरात् पापमजस्रमुपचीयते ॥ न्र_४।३४ ॥	དེ་ལས་སྡོམ་པ་མིན་པ་སྐྱེ་༎ སྡོམ་པ་མ་ཡིན་དེ་ལས་ནི་༎ རྒྱུན་མི་འཆད་པར་སྡིག་པ་སོགས་༎
 यावच्च न विमुच्येरंस्तावत्स्युः सुखबन्धनाः ।	བཙོན་ནི་ཇི་སྲིད་མ་བཏང་བ་༎
 नापितस्नानपानान्नभैषज्यवसनान्विताः ॥ न्र_४।३५ ॥	དེ་ཡི་བར་དུ་འདྲེག་མཁན་དང་༎ ཁྲུས་དང་བཟའ་དང་བཏུང་བ་དང་༎ སྨན་དང་ལྡན་པས་བདེ་བར་བགྱི་༎
 अपात्रेष्विव पुत्रेषु पात्रीकरणकाङ्क्षया ।	སྣོད་མེད་པ་ཡི་བུ་དག་ལ་༎ སྣོད་དུ་རུང་བར་བྱ་འདོད་ལྟར་༎
 कारुण्या[त्ताडनं कार्यं न द्वेषान्]नार्थलिप्सया ॥ न्र_४।३६ ॥	སྙིང་རྗེ་ཡིས་ནི་ཚར་གཅད་བྱའི་༏་། སྡང་བས་མ་ཡིན་ནོར་ཕྱིར་མིན་༎ རབ་སྡང་གསོད་པར་བྱེད་པའི་མི་༎
 विमृश्य सम्यग्विज्ञाय प्रदुष्टान् घातकानपि ।	བརྟགས་ཏེ་ལེགས་པར་ཤེས་བགྱིས་ནས་༎
 अहत्वा पीडयित्वा च कुरु निर्विषयान् नरान् ॥ न्र_४।३७ ॥	མི་གསད་གནོད་པར་མི་བགྱི་བར་༎ ཡུལ་ནས་བསྐྲད་པ་དག་ཏུ་མཛོད་༎
 स्वतन्त्रः पश्य सर्वं च विषयं चारचक्षुषा ।	རང་དབང་ཡོད་པར་ཡུལ་ཀུན་ཡང་༎ བྱ་མ་རྟ་ཡི་སྤྱན་གྱིས་གཟིགས་༎
 नित्याप्रमत्तः स्मृतिमान् कुरु कार्यं च धार्मिकम् ॥ न्र_४।३८ ॥	རྟག་ཏུ་བག་ཡོད་དྲན་ལྡན་པས་༎ ཆོས་དང་མཐུན་པའི་དོན་མཛོད་ཅིག་། ཡོན་ཏན་གནས་ལ་བདག་ཉིད་ཀྱིས་༎
 प्रदानमानसत्कारैर्गुणस्थान् सततं भज ।	རབ་སྦྱིན་བཀུར་སྟི་རིམ་གྲོ་དག་། 
 उदारैरनुरूपैस्तु शेषानपि यथाविधि ॥ न्र_४।३९ ॥	རྒྱ་ཆེ་རྗེས་སུ་མཐུན་སྦྱར་ཞིང་༎ ལྷག་མ་རྣམས་ལའང་ཅི་རིགས་བགྱི་༎ རྒྱལ་པོའི་ལྗོན་ཤིང་བཟོད་གྲིབ་ཅན་༎
 संमानस्फीतकुसुमः संप्रदानमहाफलः ।	བཀུར་སྟིའི་མེ་ཏོག་རྒྱས་གྱུར་ཅིང་༎ རབ་སྦྱིན་འབྲས་བུ་ཆེ་ལྡན་ལ་༎
 राजवृक्षः क्षमाच्छायः सेव्यते भृत्यपक्षिभिः ॥ न्र_४।४० ॥	དམངས་ཀྱི་བྱ་རྣམས་བསྟེན་པར་འགྱུར་༎
 त्यागशीलमयो राजा तेजस्वी भवति प्रियः ।	རྒྱལ་པོ་གཏོང་བའི་ངང་ཚུལ་ཅན་༎ བརྗིད་དང་ལྡན་ན་དགའ་འགྱུར་ཏེ་༎
 शर्करामोदको यद्वदेलामरिचकर्कशः ॥ न्र_४।४१ ॥ (वैद्य ३०७)	སུག་སྨེལ་ན་ལེ་ཤམ་རྩུབ་པའི་༎ ཤ་ཁ་ར་ཡི་ལ་དུ་བཞིན་༎ དེ་ལྟར་རིགས་པས་དཔྱད་ན་ནི་༎
 मात्स्यन्यायश्च ते नैवं न्यायाद्राज्यं भविष्यति ।	ཁྱོད་ཀྱི་རྒྱལ་སྲིད་འགོད་མི་འགྱུར་༏་། རིགས་པ་མ་ཡིན་མི་འགྱུར་ཞིང་༎
 न चान्यायो न वाधर्मो धर्मश्चैवं भविष्यति ॥ न्र_४।४२ ॥	ཆོས་མིན་མ་ཡིན་ཆོས་སུ་འགྱུར་༎
 परलोकात्त्वया राज्यं नानीतं नापि नेष्यसि ।	རྒྱལ་སྲིད་འཇིག་རྟེན་ཕ་རོལ་ནས་༎ བསྣམས་ཏེ་མ་བྱོན་བསྣམས་མི་འགྱུར་༎
 धर्मात् प्राप्तमतो ऽस्यार्थे नाधर्मं कर्तुमर्हसि ॥ न्र_४।४३ ॥	ཆོས་ཀྱིས་སྙེམས་པས་དེའི་སླད་དུ་༎ ཆོས་མིན་ཁྱོད་ཀྱིས་བགྱི་མི་རིགས་༎ འཚོག་ཆས་ཟོང་ནི་རྒྱལ་སྲིད་ཀྱིས་༎ སྡུག་༄༡༢༠ཨ་༌་༎
 राज्येन भाण्डमूल्येन दुःखभाण्डपरंपराम् ।	།
 राजन् यथा नार्जयसि प्रयत्नः क्रियतां तथा ॥ न्र_४।४४ ॥	རྒྱལ་པོ་དེ་ལྟར་ནན་ཏན་མཛོད་༎ འཚོག་ཆས་ཟོང་ནི་རྒྱལ་སྲིད་ཀྱིས་༎
 राज्येन भाण्डमूल्येन राज्यभाण्डपरंपराम् ।	།
 राजन् यथा निर्विशसि प्रयत्नः क्रियतां तथा ॥ न्र_४।४५ ॥	དེ་ལྟ་བུར་ནི་ནན་ཏན་མཛོད་༎
 चतुर्द्वीपमपि प्राप्य पृथिवीं चक्रवर्तिनः ।	གླིང་བཞི་པ་ཡི་ས་ཐོབ་ཀྱང་༎ འཁོར་ལོས་སྒྱུར་བའི་བདེ་བ་ནི་༎
 शारीरं मानसं चैव सुखद्वयमिदं मतम् ॥ न्र_४।४६ ॥	ལུས་ཀྱི་དག་དང་སེམས་ཀྱི་སྟེ་༎ འདི་གཉིས་ཁོ་ནར་ཟད་པར་འདོད་༎
 दुःखप्रतिक्रियामात्रं शारीरं वेदनासुखम् ।	ལུས་ཀྱི་ཚོར་བ་བདེ་བ་ནི་༎ སྡུག་བསྔལ་ཕྱིར་ན་བཅོས་མ་ཙམ་༎
 संज्ञामयं मानसं तु केवलं कल्पनाकृतम् ॥ न्र_४।४७ ॥	སེམས་ཀྱི་འདུ་ཤེས་རང་བཞིན་ཏེ་༎ རྟོག་པས་བྱས་པ་ཁོ་ནར་ཟད་༎ འཇིག་རྟེན་བདེ་བས་བདོག་པ་ཀུན་༎
 दुःखप्रतिक्रियामात्रं कल्पनामात्रमेव च ।	སྡུག་བསྔལ་ཕྱིར་ནི་བཅོས་ཙམ་དང་༎ རྟོག་པ་ཙམ་ཉིད་ཡིན་དེའི་ཕྱིར་༎
 लोकस्य सुखसर्वस्वं व्यर्थमेतदतो ऽर्थतः ॥ न्र_४।४८ ॥	དེ་ནི་དོན་དུ་དོན་མེད་དོ་༎
 द्वीपदेशपुरावासप्रदेशस्थानवाससाम् ।	གླིང་དང་ཡུལ་དང་གནས་དང་ཁྱིམ་༎
 शय्यान्नपानहस्त्यश्वस्त्रीणां चैकैकभोग्यता ॥ न्र_४।४९ ॥	ཁྱོགས་དང་སྟན་དང་གོས་རྣམས་དང་༎ མལ་ཆ་བཟའ་བཏུང་གླང་པོ་རྟ་༎ བུད་མེད་སྤྱད་བྱ་རེ་རེར་ཟད་༎
 यदा च यत्र चित्तं स्यात् तदानेन सुखं किल ।	གང་ཚེ་གང་ལ་སེམས་འཇུག་པ་༎ དེ་ཚེ་དེ་ཡིས་བདེ་ཞེས་གྲག་། ལྷག་མ་ཡིད་ལ་མི་བྱེད་པས་༎
 शेषाणाममनस्कारात्तेषां व्यर्थत्वमर्थतः ॥ न्र_४।५० ॥	དེ་ཚེ་དོན་དུ་དོན་མེད་ཉིད་༎
 विषयान् पञ्चभिः पञ्च चक्षुरादिभिरिन्द्रियैः ।	མིག་ལ་སོགས་པའི་དབང་པོ་ལྡས་༎ ཡུལ་ལྔ་འཛིན་ཚེ་གང་གི་ཕྱིར་༎
 न कल्पयति चेद्गण्हन् नास्मात्तेषु तदा सुखम् ॥ न्र_४।५१ ॥	རྟོག་པར་མི་བྱེད་དེ་ཡི་ཕྱིར་༎ དེ་ཚེ་དེ་ལ་བདེ་བ་མེད་༎
 जानीते विषयं यं यं येन येनेन्द्रियेण च ।	གང་ཚེ་ཡུལ་ནི་གང་དང་གང་༎ དབང་པོ་གང་གིས་ཤེས་གྱུར་པ་༎
 तदा न शेषैः शेषाणि व्यर्थान्येव यतस्तदा ॥ न्र_४।५२ ॥	དེ་ཚེ་ལྷག་མས་ལྷག་མ་མིན་༎ གང་ཚེ་དེ་ཕྱིར་དོན་མེད་ཉིད་༎
 इन्द्रियैरुपलब्धस्य विषयस्याकृतिं मनः ।	དབང་པོ་ཡིས་ནི་མིག་གྱུར་པ་༎ འདས་པའི་ཡུལ་གྱི་རྣམ་པ་ལ་༎
 उपलभ्य व्यतीतस्य कल्पयन् मन्यते सुखम् ॥ न्र_४।५३ ॥	ཡིད་ཀྱིས་དམིགས་ནས་རྟོགས་པ་ན་༎
 एकमर्थं विजानाति यद्यप्येकमिहेन्द्रियम् ।	བདེའོ་སྙམ་དུ་རློམ་པར་བྱེད་༎ འདི་ནི་དབང་པོ་གཅིག་གིས་ནི་༎ དོན་གཅིག་ཤེས་པ་གང་ཡིན་པ་༎
 तदप्यर्थं विना व्यर्थं व्यर्थो ऽर्थो ऽपि च तद्विना ॥ न्र_४।५४ ॥	དེ་ཡང་དོན་མེད་པར་དོན་མེད་༎ དོན་ཡང་དེ་མེད་པར་དོན་མེད་༎
 प्रतीत्य मातापितरौ यथोक्तः पुत्रसंभवः ।	ཇི་ལྟར་ཕ་དང་མ་དག་ལ་༎ བརྟེན་ནས་བུ་ནི་འབྱུང་བཤད་པ་༎
 चक्षूरूपे प्रतीत्यैवमुक्तो विज्ञानसंभवः ॥ न्र_४।५५ ॥	དེ་བཞིན་མིག་དང་གཟུགས་བརྟེན་ནས་༎ རྣམ་པར་ཤེས་པ་འབྱུང་བར་བཤད་༎
 अतीतानागता व्यर्था विषयाः सार्धमिन्द्रियैः ।	ཡུལ་ནི་འདས་དང་མ་འོངས་རྣམས་༎ དབད་པོ་དང་བཅས་དོན་མེད་ལ་༎ དེ་གཉིས་ལས་ཐ་དད་མེད་ཕྱིར་༎
 तदुद्वयानतिरिक्तत्वाद् व्यर्था ये ऽपि च सांप्रताः ॥ न्र_४।५६ ॥	གང་དག་ད་ལྟར་ཡང་དོན་མེད་༎
 अलातचक्रं गृण्हाति यथा चक्षुर्विपर्ययात् ।	ཇི་ལྟར་མིག་ནི་འཁྲུལ་པ་ཡིས་༎ མགལ་མའི་འཁོར་ལོ་འཇིག་བྱེད་པ་༎
 तथेन्द्रियाणि गृण्हन्ति विषयान् सांप्रतानिव ॥ न्र_४।५७ ॥ (वैद्य ३०८)	དེ་བཞིན་དབང་པོ་རྣམས་ཀྱིས་ནི་༎ དེ་ལྟའི་ཡུལ་དག་འཛིན་པར་བྱེད་༎
 इन्द्रियाणिन्द्रियाएर्थाश्च पञ्चभूतमया मताः ।	དབང་པོ་རྣམས་དང་དབང་དོན་རྣམས་༎ འབྱུང་༄༡༢༠བ་བ་རྣམས་ཀྱི་རང་བཞིན་འདོད་༎
 प्रतिस्वं भूतवैयर्थ्यादेषां व्यर्थत्वमर्थतः ॥ न्र_४।५८ ॥	འབྱུང་བ་སོ་སོར་དོན་མེད་པས་༎ འདི་དག་དོན་དུ་དོན་མེད་དོ་༎
 निरिन्धनो ऽग्निर्भूतानां विनिर्भागे प्रसज्यते ।	འབྱུང་རྣམས་སོ་སོར་ཐ་དད་ན་༎ བུད་ཤིང་མེད་བའི་མེར་ཐལ་འགྱུར་༎
 संपर्के लक्षणाभावः शेषेष्वप्येष निर्णयः ॥ न्र_४।५९ ॥	འདུས་ན་མཚན་ཉིད་མེད་འགྱུར་ཏེ་༎ ལྷག་མ་ལ་ཡང་དེ་ལྟར་ངེས་༎ དེ་ལྟར་འབྱུང་རྣམས་རྣམ་གཉིས་སུའང་༎
 एवं द्विधापि भूतानां व्यर्थत्वात्संगतिर्वृथा ।	དོན་མེད་པས་ན་འདུས་དོན་མེད་༎
 व्यर्थत्वात्संगतेश्चैवं रूपं व्यर्थमतो ऽर्थतः ॥ न्र_४।६० ॥	འདུས་པ་དོན་མེད་ཉིད་ཀྱི་ཕྱིར་༎ གཟུགས་ཀྱང་དོན་དུ་དོན་མེད་དོ་༎
 विज्ञानवेदनासंज्ञासंस्काराणां च सर्वशः ।	རྣམ་ཤེས་ཚོར་དང་འདུ་ཤེས་དང་༎ འདུ་བྱེད་རྣམས་ཀྱང་ཐམས་ཅད་དུ་༎ སོ་སོར་བདག་ཉིད་དོན་མེད་ཕྱིར་༎
 प्रत्येकमात्मवैयर्थ्यद्वैयर्थ्यं परमार्थतः ॥ न्र_४।६१ ॥	དམ་པའི་དོན་དུ་དོན་མེད་དོ་༎
 सुखाभिमानो दुःखस्य प्रतीकारे यथार्थतः ।	ཇི་ལྟར་སྡུག་བསྔལ་ཕྱིར་བཅོས་ལ་༎ དོན་དུ་བདེ་བར་ང་རྒྱལ་བྱེད་༎
 तथा सुखाभिमानो ऽपि सुखस्य प्रतिघातजः ॥ न्र_४।६२ ॥	དེ་བཞིན་བདེ་འཇོམས་འབྱུང་བ་ལ་༎
 सुखे संयोगतृष्णैवं नैःस्वाभाव्यात्प्रहीयते ।	སྡུག་བསྔལ་དུ་ཡང་ང་རྒྱལ་བྱེད་༎ ད་ལྟར་ངོ་བོ་ཉིད་མེད་ཕྱིར་༎
 दुःखे वियोगतृष्णा च पश्यतां मुक्तिरित्यतः ॥ न्र_४।६३ ॥	བདེ་དང་ཕྲད་པའི་སྲེད་པ་དང་༎ སྡུག་བསྔལ་བྲལ་བའི་སྲེད་པ་སྤོང་༎ དེ་ཕྱིར་དེ་ལྟར་མཐོང་བ་གྲོལ་༎
 कः पश्यतीति चेच्चित्तं व्यहारेण कथ्यते ।	གང་གིས་སེམས་མཐོང་འགྱུར་ཞེ་ན་༎ ཐ་སྙད་དུ་ནི་སེམས་བརྗོད་དེ་༎
 न हि चैत्तं विना चित्तं व्यर्थत्वान्न सहेष्यते ॥ न्र_४।६४ ॥	སེམས་བྱུང་མེད་པར་སེམས་མི་འབྱུང་༎ དོན་མེད་ལྷན་ཅིག་མི་འདོད་དོ་༎ དེ་ལྟར་ཡང་དག་ཇི་བཞིན་དུ་༎
 व्यर्थमेवं जगन्मत्वा याथाभूत्यान्निरास्पदः ।	འགྲོ་བ་དོན་མེད་ཤེས་ནས་ནི་༎ རྒྱུ་མེད་པ་ཡི་མེ་བཞིན་དུ་༎
 निर्वाति निरुपादानो निरुपादानवन्हिवत् ॥ न्र_४।६५ ॥	གནས་མེད་ལེན་མེད་མྱ་ངན་འདའ་༎ དེ་ལྟར་བྱང་ཆུབ་སེམས་དཔས་ཀྱང་༎
 बोधिसत्त्वो ऽपि दृष्टैवं संबोधौ नियतो मतः ।	མཐོང་ནས་བྱང་ཆུབ་ངེས་པར་འདོད་༎
 केवलं तस्य कारुण्यादा बोधेर्भवसंततिः ॥ न्र_४।६६ ॥	དེ་ནི་སྙིང་རྗེ་འབའ་ཞིག་གིས་༎ བྱང་ཆུབ་བར་དུ་སྲིད་མཚམས་སྦྱོར་༎
 बोधिसत्त्वस्य संभारो महायाने तथागतैः ।	དེ་བཞིན་གཤེགས་པས་ཐེག་ཆེན་ལས་༎ བྱང་ཆུབ་སེམས་དཔའི་ཚོགས་བསྟན་ན་༎
 निर्दिष्टः स तु संमूढैः प्रद्विष्टश्चैव निन्द्यते ॥ न्र_४।६७ ॥	དེ་ལ་ཀུན་དུ་རྨོངས་པ་དང་༎ རབ་ཏུ་སྡང་བས་སྨོད་པར་བྱེད་༎
 गुणदोषानभिज्ञो वा दोषसंज्ञी गुणेषु वा ।	ཡོན་ཏན་སྐྱོན་དག་མི་ཤེས་པའམ་༏་། ཡོན་ཏན་སྐྱོན་དུ་འདུ་ཤེས་པའམ་༎
 अथवापि गुणद्वेषी महायानस्य निन्दकः ॥ न्र_४।६८ ॥	།
 परोपघातिनो दोषान् परानुग्राहिणो गुणान् ।	གཞན་ལ་གནོད་པ་སྐྱོན་དང་ནི་༎ གཞན་ལ་ཕན་པ་ཡོན་ཏན་དུ་༎
 ज्ञात्वोच्यते गुणद्वेषी महायानस्य निन्दकः ॥ न्र_४।६९ ॥	ཤེས་ན་ཐེག་པ་ཆེན་པོ་ལ་༎ སྨོད་བྱེད་ཡོན་ཏན་སྡང་ཞེས་བརྗོད་༎
 यत्स्वार्थनिरपेक्षत्वात् परार्थैकरसप्रियम् ।	རང་གི་དོན་ལ་མི་ལྟ་ཞིང་༎ གཞན་དོན་རོ་གཅིག་དགའ་བ་གང་༎
 गुणाकरं महायानं तद्द्विषी तेन दह्यते ॥ न्र_४।७० ॥	ཡོན་ཏན་འབྱུང་གནས་ཐེག་ཆེན་ཏེ་༎ དེས་ན་དེས་སྡང་བསྲེག་པར་འགྱུར་༎ དད་པ་ཅན་ནི་བཟུང་ཉེས་པས་༎
 श्राद्धो ऽपि दुर्गृहीतेन द्विष्यात् क्रुद्धो ऽथवेतरः ।	ཅིག་ཤོས་སྡང་ཞིང་ཁྲོས་པ་ཡིས་༎
 श्राद्धो ऽपि दग्ध इत्युक्तः का चिन्ता द्वेषाबन्धुरे ॥ न्र_४।७१ ॥	དད་པ་ཅན་ཡང་བསྲེག་བཤད་ན་༎ སྡང་བས་ཕྱིར་ཕྱོགས་སྨོས་ཅི་དགོས་༎
 विषेणापि विषं हन्याद्यथैवोक्तं चिकित्सकैः ।	དུག་གིས་དུག་ནི་བསལ་བྱ་༄༡༢༡ཨ་༌་༎ བར་༏་། ཇི་ལྟར་སྨན་དཔྱད་ལས་བཤད་བཞིན་༎
 दुःखेनाप्यहितं हन्यादित्युक्ते किं विरुध्यते ॥ न्र_४।७२ ॥	སྡུག་བསྔལ་གྱིས་ཀྱང་མི་ཕན་པ་༎ བསལ་བར་བྱ་བ་ཅི་ཞིག་འགལ་༎
 मनःपूर्वंगमा धर्मा मनःश्रेष्ठा इति श्रुतेः ।	ཆོས་རྣམས་སྔོན་དུ་ཡིད་འགྲོ་ཞིང་༎ ཡིད་ནི་གཙོ་བོ་ཞེས་གྲགས་པས་༎
 हितं हितमनाः कुर्वन् दुःखेनाप्यहितं कथम् ॥ न्र_४।७३ ॥	སྡུག་བསྔལ་གྱིས་ཀྱང་ཕན་ཡིད་ཀྱིས་༎
 (वैद्य ३०९) दुःखमप्यायतीपथ्यं कार्यं किमु सुखं हितम् ।	ཕན་པར་བྱེད་པ་ཅིས་མི་ཕན་༏་། མི་བདེའང་ཕྱིས་རྗེས་ཕན་འགྱུར་བ་༎
 आत्मनश्च परेषां च धर्म एषा सनातनः ॥ न्र_४।७४ ॥	བྱ་ན་བདག་དང་གཞན་དག་ལ་༎ བདེ་ཕན་ལྟ་ཞིག་ཅི་སྨོས་ཏེ་༎ ཆོས་འདི་གནའ་ཡི་ལུགས་ཡིན་ནོ་༎
 मात्रासुखपरित्यागात् पश्चाच्चेद्विपुलं सुखम् ।	གལ་ཏེ་བདེ་ཆུང་ཡོངས་བཏང་བས་༎
 त्यजेन्मात्रासुखं धीरः संपश्यन् विपुलं सुखम् ॥ न्र_४।७५ ॥	བདེ་བ་རྒྱ་ཆེན་མཐོང་འགྱུར་ན་༎ བརྟན་པས་བདེ་ཆེན་ཡངས་གཟིགས་ལ་༎ བདེ་བ་ཆུང་དུ་བཏང་བར་མཛོད་༎
 न मृश्यते च यद्येतत् कटुभैषज्यदायिनः ।	གལ་ཏེ་དེ་ཡང་མི་བཟོད་ན་༎
 ततश्चिकित्सकाद्याश्च हता नैवं च युज्यते ॥ न्र_४।७६ ॥	དེས་ན་སྨན་པ་ལ་སོགས་པ་༎ མི་ཞིག་སྨན་ནི་སྦྱིན་བྱེད་པ་༎ བཅོམ་འགྱུར་འདི་ནི་རྟད་མ་ཡིན་༎ གནོད་པར་འགྱུར་བ་གང་ཡིན་དེ་༎
 अपथ्यमपि यद्दृष्टं तत्पथ्यं पण्डितैः क्वचित् ।	ལ་ལར་མཁས་པས་ཕན་པར་མཐོང་༎ སྤྱིར་བཏང་དམིགས་ཀྱིས་བསལ་བ་དག་། 
 उत्सर्गश्चापवादश्च सर्वशास्त्रेषु शस्यते ॥ न्र_४।७७ ॥	བསྟན་བཅོས་དག་ནི་ཀུན་ལ་བསྔགས་༎ ཐེག་པ་ཆེན་པོ་གང་ཞིག་ལས་༎
 करुणापूर्वकाः सर्वे निष्यन्दा ज्ञाननिर्मलाः ।	སྙིང་རྗེ་སྔོན་བཏང་སྤྱོད་ཡུལ་དང་༎ ཡེ་ཤེས་དྲི་མ་མེད་བཤད་པ་༎
 उक्ता यत्र महायाने कस्तन्निन्देत्सचेतनः ॥ न्र_४।७८ ॥	སེམས་ཡོད་སུ་ཞིག་དེ་ལ་སྨོད་༎
 अत्यौदार्यातिगाम्भीर्याद्विषण्णैरकृतात्मभिः ।	ཤིན་ཏུ་རྒྱ་ཆེ་རབ་ཟབ་ལ་༎ སྒྱིད་ལུག་བདག་ཉིད་མ་སྦྱངས་པས་༎
 निन्द्यते ऽद्य महायानं मोहात् स्वपरवैरिभिः ॥ न्र_४।७९ ॥	བདག་གཞན་དགྲ་རྣམས་རྨོངས་པ་ཡིས་༎ འདི་ནི་ཐེག་པ་ཆེ་ལ་སྨོད་༎
 दानशीलक्षमावीर्यध्यानप्रज्ञाकृपात्मकम् ।	སྦྱིན་དང་ཚུལ་ཁྲིམས་བཟོད་བརྩོན་འགྲུས་༎ བསམ་གཏན་ཤེས་རབ་སྙིང་རྗེའི་བདག་། 
 महायानमतस्तस्मिन् कस्माद्दुर्भाषितं वचः ॥ न्र_४।८० ॥	ཐེག་ཆེན་ཡིན་ན་དེ་ཡི་ཕྱིར་༎ འདི་ལ་ཉེས་བཤད་ཅི་ཞིག་ཡོད་༎
 परार्थो दानशीलाभ्यां क्षान्त्या वीर्येण चात्मनः ।	ཚུལ་ཁྲིམས་སྦྱིན་པས་གཞན་གྱི་དོན་༎ བརྩོན་འགྲུས་བཟོད་པས་བདག་ཉིད་ཀྱི་༎
 ध्यानं प्रज्ञा च मोक्षाय महायानार्थसंग्रहः ॥ न्र_४।८१ ॥	བསམ་གཏན་ཤེས་རབ་ཐར་པའི་རྒྱུ་༎ ཐེག་ཆེན་དོན་ནི་བསྡུས་པ་ཡིན་༎
 परा[त्महित]मोक्षार्थाः संक्षेपाद्बुद्धशासनम् ।	བདག་དང་གཞན་ཕན་ཐར་པའི་དོན་༎ མདོར་སངས་རྒྱས་བསྟན་དེ་དག་ནི་༎
 ते षट्पारमितागर्भास्तस्माद् बौद्धमिदं वचः ॥ न्र_४।८२ ॥	ཕ་རོལ་ཕྱིན་དྲུག་ཁོ་ན་ཡིན་༎ དེ་བས་འདི་ནི་སངས་རྒྱས་བཀའ་༎
 पुण्यज्ञानमयो यत्र बुद्धैर्बोधेर्महापथः ।	བྱང་ཆུབ་ལམ་ཆེན་བསོད་ནམས་དང་༎ ཡེ་ཤེས་རང་བཞིན་སངས་རྒྱས་ཀྱིས་༎
 देशितस्तन्महायानमज्ञानाद्वै न दृश्यते ॥ न्र_४।८३ ॥	གང་ལས་བསྟན་པའི་ཐེག་ཆེན་དེ་༎ མི་ཤེས་ལྡོངས་རྣམས་མི་བཟོད་དོ་༎
 खमिवाचिन्त्यगुणत्वादुक्तो ऽचिन्त्यगुणो जिनः ।	ཡོན་ཏན་མཁའ་ལྟར་བསམ་ཡས་པས་༎ རྒྱལ་པོའི་ཡོན་ཏན་བསམ་ཡས་གསུངས་༎
 महायाने यतो बुद्धमाहात्म्यं क्षम्यतामिदम् ॥ न्र_४।८४ ॥	གང་ཕྱིར་སངས་རྒྱས་བདག་ཉིད་ཆེ་༎ ཐེག་ཆེན་ལས་བཤད་འདིར་བཟོད་ཀྱི་༎
 आर्यशारद्वतस्यापि शीलमात्रे ऽप्यगोचरः ।	འཕགས་པ་༄༡༢༡བ་ཤ་རདབ༹་ཏིའི་བུས་༎ ཚུལ་ཁྲིམས་ཙམ་ཡང་མི་ཤེས་པས་༎
 यस्मात् तद्बुद्धमाहात्म्यमचिन्त्यं किं न मृष्यते ॥ न्र_४।८५ ॥	དེས་ན་སངས་རྒྱས་བདག་ཉིད་ཆེ་༎ དེ་བསམ་ཡས་པར་ཅི་མི་བཟོད་༎ ཐེག་པ་ཆེ་ལས་སྐྱེ་མེད་བསྟན་༎
 अनुत्पादो महायाने परेसां शून्यता क्षयः ।	གཞན་གྱི་ཟད་པ་སྟོང་པ་ཉིད་༎
 क्षयानुत्पादयोश्र्चैक्यमर्थतः क्षम्यतां यतः ॥ न्र_४।८६ ॥	ཟད་དང་མི་སྐྱེ་དོན་དུ་ནི་༎ གཅིག་པས་དེ་ཕྱིར་བཟོད་པར་གྱིས་༎
 शून्यता बुद्धमाहात्म्यमेवं युक्त्यानुपश्यताम् ।	སྟོང་ཉིད་སངས་རྒྱས་ཆེ་བདག་ཉིད་༎ དེ་ལྟར་རིགས་པས་རྗེས་བལྟས་ན་༎ ཐེག་ཆེན་ཅིག་ཤོས་ལས་གསུངས་པ་༎
 महायानेतरोक्तानि न समेयुः कथं सताम् ॥ न्र_४।८७ ॥	མཁས་པ་རྣམས་ལ་ཅིས་མི་མཉམ་༎ དེ་བཞིན་གཤེགས་དགོངས་གསུངས་པ་རྣམས་༎
 तथागताभिसंध्योक्तान्यसुखं ज्ञातुमित्यतः ।	ཤེས་པར་བླ་མིན་དེ་ཡི་ཕྱིར་༎ ཐེག་གཅིག་ཐེག་པ་གསུམ་གསུངས་པས་༎
 एकयानत्रियानोक्तादात्मा रक्ष्य उपेक्षया ॥ न्र_४।८८ ॥	བཏང་སྙོམས་ཀྱིས་ནི་བདག་བསྲུང་བྱ་༎
 उपेक्षया हि नापुण्यं द्वेसात्पापं कुतः शुभम् ।	བཏང་སྙོམས་ཀྱིས་ནི་སྡིག་མི་འགྱུར་༎ སྡང་བས་སྡིག་འགྱུར་དགེར་མི་འགྱུར་༎
 महायाने यतो द्वेषो नात्मकामैः कृतो ऽर्हति ॥ न्र_४।८९ ॥ (वैद्य ३१०)	དེ་བས་ཐེག་ཆེན་ཞེ་སྡང་བ་༎ བདག་ལེགས་འདོད་པས་བྱར་མི་རིགས་༎ ཉན་ཐོས་ཐེག་པ་དེ་ལས་ནི་༎
 न बोधिसत्त्वप्रणिधिर्न चर्यापरिणामना ।	བྱང་ཆུབ་སེམས་དཔའི་སྨོན་ལམ་དང་༎ སྤྱོད་པ་ཡོངས་བསྔོ་མ་བཤད་དེས་༎
 उक्ताः श्रावकयाने ऽस्माद्बोधिसत्त्वः कुतस्ततः ॥ न्र_४।९० ॥	བྱང་ཆུབ་སེམས་དཔར་ག་ལ་འགྱུར་༎ བྱང་ཆུབ་སེམས་དཔའི་བྱང་ཆུབ་ཕྱིར་༎
 अधिष्ठानानि नोक्तानि बोधिसत्त्वस्य बोधये ।	བྱིན་རླབས་སངས་རྒྱས་ཀྱིས་མ་བཤད་༎
 बुद्धैरन्यत्प्रमाणं च को ऽस्मिन्नर्थे जिनाधिकः ॥ न्र_४।९१ ॥	དོན་འདི་ལ་ནི་རྒྱལ་བ་ལས་༎ ལྷག་པའི་ཚད་མ་གཞན་སུ་ཡོད་༎
 अधिष्ठानार्यसत्यार्थबोधिपक्षोपसंहितात् ।	བྱིན་རླབས་འཕགས་པའི་བདེན་དོན་དང་༎ བྱང་ཆུབ་ཕྱོགས་མཐུན་ལྡན་པ་ཡི་༎
 मार्गाच्छावकसामान्याद्बौद्धं केनाधिकं फलम् ॥ न्र_४।९२ ॥	ལམ་ནི་ཉན་ཐོས་ཐུན་མོང་ལས་༎ སངས་རྒྱས་འབྲས་བུ་གང་གིས་ལྷག་། 
 बोधिचर्याप्रतिष्ठार्थ न सूत्रे भाषितं वचः ।	བྱང་ཆུབ་སྤྱོད་ལ་གནས་པའི་དོན་༎ མདོ་སྡེ་ལས་ནི་བཀའ་མ་སྩལ་༎ ཐེག་པ་ཆེ་ལས་བཀའ་སྩལ་པས་༎
 भाषितं च महायाने ग्राह्यमस्माद्विचक्षणैः ॥ न्र_४।९३ ॥	དེ་ཕྱིར་མཁས་པ་རྣམས་ཀྱིས་བཟུང་༎ བརྡ་སྤྲོད་པ་དག་ཇི་ལྟ་བུར་༎
 यथैव वैयाकरणो मातृकामपि पाठयेत् ।	ཡེ་གེའི་ཕྱི་མོའང་ཀློག་འཇུག་ལྟར་༎
 बुद्धो ऽवदत्तथा धर्मं विनेयानां यथाक्षमम् ॥ न्र_४।९४ ॥	དེ་བཞིན་སངས་རྒྱས་གདུལ་བྱ་ལ་༎ ཇི་ཙམ་བཟོད་པའི་ཆོས་སྟོན་ཏོ་༎
 केषांचिदवदद्धर्मं पापेभ्यो विनिवृत्तये ।	ཁ་ཅིག་ལས་ནི་སྡིག་པ་ལས་༎ རྣམ་པར་བཟློག་ཕྱིར་ཆོས་སྟོན་ཏེ་༎ ཁ་ཅིག་བསོད་ནམས་འགྲུབ་བྱའི་ཕྱིར་༎
 केषांचित्पुण्यसिद्धयर्थं केषांचिदू द्वयनिश्रितम् ॥ न्र_४।९५ ॥	ཁ་ཅིག་ལ་ནི་གཉིས་བརྟེན་པ་༎
 द्वयानिश्रितमेकेषां गम्भीरं भीरुभीषणम् ।	ཁ་ཅིག་ལ་ནི་གཉིས་མི་བརྟེན་༎ ཟབ་མོ་ཁུ་འཕྲིགས་ཅན་འཇིགས་པ་༎
 शून्यताकरुणागर्भमेकेषां बोधिसाधनम् ॥ न्र_४।९६ ॥	སྟོང་ཉིད་སྙིང་རྗེའི་སྙིང་པོ་ཅན་༎ བྱང་ཆུབ་སྒྲུབ་པ་ཁ་ཅིག་ལ་༎
 इति सद्भिर्महायाने कर्तव्यः प्रतिघक्षयः ।	དེ་ལྟར་མཁས་པས་ཐེག་ཆེན་ལ་༎ ཁོང་ཁྲོ་བ་ནི་ཟད་བྱ་ཞིང་༎
 प्रसादश्चाधिकः कार्यः सम्यक्संबोधिसिद्धये ॥ न्र_४।९७ ॥	རྫོགས་པའི་བྱང་ཆུབ་འགྲུབ་བྱའི་ཕྱིར་༎ ལྷག་པར་རབ་ཏུ་དང་བར་བྱ་༎ ཐེག་པ་ཆེ་༄༡༢༢ཨ་༌་༎ ལ་རབ་དང་ཞིང་༎
 महायानप्रसादेन तदुक्ताचरणेन च ।	དེ་ལས་བཤད་པ་སྤྱད་པ་ཡིས་༎
 प्राप्यते ऽनुत्तरा बोधिः सर्वसौख्यानि चान्तरा ॥ न्र_४।९८ ॥	བླ་མེད་བྱང་ཆུབ་ཐོབ་འགྱུར་ཞིང་༎ བདེ་བ་ཀུན་ཀྱང་ཞར་ལ་འགྲུབ་།
 दानं शीलं क्षमा सत्यं गृहस्थस्य विशेषतः ।	དེར་ནི་སྦྱིན་དང་ཚུལ་ཁྲིམས་དང་༎ བཟོད་པའི་ཆོས་ནི་ཁྱད་པར་དུ་༎ ཁྱིམ་པ་ལ་བཤད་སྙིང་རྗེ་ཡི་༎
 धर्म उक्तः कृपागर्भः स सात्मीक्रियतां दृढम् ॥ न्र_४।९९ ॥	སྙིང་པོ་ཅན་དེ་བསྟན་གོམས་མཛོད་༎
 अथ लोकस्य वैधर्म्याद्राज्यं धर्मेण दुष्करम् ।	འོན་ཏེ་འཇིག་རྟེན་མི་སྲུན་ཕྱིར་༎ ཆོས་ཀྱི་རྒྱལ་སྲིད་བགྱིད་དཀའ་ན་༎ དེས་ན་ཆོས་དང་གྲགས་དོན་དུ་༎
 ततो धर्मयशोर्थं ते प्रव्रज्याधिगमः क्षमः ॥ न्र_४।१०० ॥	ཁྱོད་ཀྱིས་རབ་ཏུ་བྱུང་ཐོབ་མཛད་རིགས་༎
