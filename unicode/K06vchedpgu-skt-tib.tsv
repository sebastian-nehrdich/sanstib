 त्रन्स्च्रिप्तिओन् ओफ़् थे गिल्गित् तेXत् फ़ोलिओ ५अ (ग् १३८०; छक् १८२।१-१८३।११; दु १५१।३-१५२।१५;	༄༢༡༥ཨ་། །རྒྱ་གར་སྐད་དུ་། ཨའརྱ་བཛྲ་ཙཚེ་ད་ཀ་ནའ་མ་པྲ་ཛཉའ་པ་ར་མི་ཏ་མ་ཧའ་ཡ་ན་སའུ་ཏྲ་། བོད་སྐད་དུ་། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པ་ཞེས་བྱ་བ་ཐེག་པ་ཆེན་པོའི་མདོ་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ་༎ འདི་སྐད་བདག་གིས་ཐོས་པ་དུས་གཅིག་ན་། བཅོམ་ལྡན་འདས་མཉན་དུ་ཡོད་པ་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་དགེ་སློང་སྟོང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་མང་པོ་དང་ཐབས་གཅིག་ཏུ་བཞུགས་ཏེ་། དེ་ནས་བཅོམ་ལྡན་འདས་སྔ་དྲོའི་དུས་ཀྱི་ཚེ་ཤམ་ཐབས་དང་ཆོས་གོས་སྐུ་ལ་གསོལ་ཏེ་ལྷུང་བཟེད་༄༢༡༥བ་བསྣམས་ནས་མཉན་ཡོད་ཀྱི་གྲོང་ཁྱེར་ཆེན་པོར་བསོད་སྙོམས་ཀྱི་ཕྱིར་ཞུགས་སོ་༎ དེ་ནས་བཅོམ་ལྡན་འདས་མཉན་ཡོད་ཀྱི་གྲོང་ཁྱེར་ཆེན་པོར་བསོད་སྙོམས་ཀྱི་ཕྱིར་གཤེགས་ནས་བསོད་སྙོམས་ཀྱི་ཞལ་ཟས་མཇུག་ཏུ་གསོལ་ཏེ་ཟས་ཀྱི་བྱ་བ་མཛད་ནས་ཟས་ཕྱི་མའི་བསོད་སྙོམས་སྤངས་པས་། ལྷུང་བཟེད་དང་ཆོས་གོས་བཞག་ནས་ཞབས་བསིལ་ཏེ་གདན་བཤམས་པ་ལ་སྐྱིལ་མོ་ཀྲུང་བཅས་ནས་སྐུ་དྲང་པོར་བསྲང་སྟེ་དྲན་པ་མངོན་དུ་བཞག་། ནས་བཞུགས་སོ་༎ དེ་ནས་དགེ་སློང་མང་པོ་བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་བཅོམ་ལྡན་འདས་ལ་ལན་གསུམ་བསྐོར་བ་བྱས་ནས་ཕྱོགས་གཅིག་ཏུ་འཁོད་དོ་༎ ཡང་དེའི་ཚེ་ཚེ་དང་ལྡན་པ་རབ་འབྱོར་འཁོར་དེ་ཉིད་དུ་འདུས་པར་གྱུར་ཏེ་འདུག་གོ་། དེ་ནས་ཚེ་དང་ལྡན་པ་རབ་འབྱོར་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་པུས་མོ་ག-ཡས་པའི་ལྷ་ང་ས་ལ་བཙུགས་ཏེ་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ་བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎ བཅོམ་ལྡན་འདས་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཕན་གདགས་པའི་དམ་པ་ཇི་སྙེད་པས་ཕན་བཏགས་པ་དང་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་༄༢༡༦ཨ་༌༎ སངས་རྒྱས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཡོངས་སུ་གཏད་པའི་དམ་པ་ཇི་སྙེད་པས་ཡོངས་སུ་གཏད་པ་ནི་། བཅོམ་ལྡན་འདས་། ངོ་མཚར་ལགས་སོ་༎ བདེ་བར་གཤེགས་པ་། ངོ་མཚར་ལགས་སོ་༎ བཅོམ་ལྡན་འདས་། བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་ཇི་ལྟར་གནས་པར་བགྱི་། ཇི་ལྟར་བསྒྲུབ་པར་བགྱི་། ཇི་ལྟར་སེམས་རབ་ཏུ་གཟུང་བར་བགྱི་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ༏་༏རབ་འབྱོར་། ལེགས་སོ་༎ ལེགས་སོ་༎ རབ་འབྱོར་། དེ་དེ་བཞིན་ནོ་༎ དེ་དེ་བཞིན་ཏེ་། དེ་བཞིན་གཤེགས་པས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཕན་གདགས་པའི་དམ་པས་ཕན་བཏགས་སོ་༎ དེ་བཞིན་གཤེགས་པས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཡོངས་སུ་གཏད་པའི་དམ་པས་ཡོངས་སུ་གཏད་དོ་༎ རབ་འབྱོར་། དེའི་ཕྱིར་ཉོན་ལ་ལེགས་པར་རབ་ཏུ་ཡིད་ལ་ཟུངས་ཤིག་དང་། བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་ཇི་ལྟར་གནས་པར་བྱ་བ་དང་། ཇི་ལྟར་བསྒྲུབ་པར་བྱ་བ་དང་། ཇི་ལྟར་སེམས་རབ་ཏུ་གཟུང་བར་བྱ་བ་ངས་ཁྱོད་ལ་བཤད་དོ་༎ བཅོམ་ལྡན་འདས་། དེ་བཞིན་ནོ་༎ ཞེས་གསོལ་ནས་ཚེ་དང་ལྡན་པ་རབ་འབྱོར་བཅོམ་ལྡན་འདས་༄༢༡༦བ་ཀྱི་ལྟར་ཉན་པ་དང་། བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ་༎ རབ་འབྱོར་། འདི་ལ་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་འདི་སྙམ་དུ་། བདག་གིས་ཇི་ཙམ་སེམས་ཅན་དུ་བསྡུ་བས་བསྡུས་པ་སྒོ་ང་ལས་སྐྱེས་པའམ་། མངལ་ནས་སྐྱེས་པའམ་། དྲོད་གཤེར་ལས་སྐྱེས་པའམ་། བརྫུས་ཏེ་སྐྱེས་པའམ་། གཟུགས་ཅན་ནམ་། གཟུགས་མེད་པའམ་། འདུ་ཤེས་ཅན་ནམ་། འདུ་ཤེས་མེད་པའམ་། འདུ་ཤེས་མེད་འདུ་ཤེས་མེད་མིན་ནམ་། སེམས་ཅན་གྱི་ཁམས་ཇི་ཙམ་སེམས་ཅན་དུ་གདགས་པས་བཏགས་པ་དེ་དག་ཐམས་ཅད་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་བཟླའོ་༎ དེ་ལྟར་སེམས་ཅན་ཚད་མེད་པ་ཡོངས་སུ་མྱ་ངན་ལས་བཟླས་ཀྱང་སེམས་ཅན་གང་ཡང་ཡོངས་སུ་མྱ་ངན་ལས་བཟླས་པར་གྱུར་པ་མེད་དོ་༎ སྙམ་དུ་སེམས་བསྐྱེད་པར་བྱའོ་༎ དེ་ཅིའི་ཕྱིར་ཞེ་ན་། རབ་འབྱོར་། གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་། དེ་བྱང་ཆུབ་སེམས་དཔའ་ཞེས་མི་བྱ་བའི་ཕྱིར་རོ་༎ དེ་ཅིའི་ཕྱིར་ཞེ་ན་། རབ་འབྱོར་། གང་སེམས་ཅན་དུ་འདུ་ཤེས་འཇུག་གམ་། སྲོག་ཏུ་འདུ་ཤེས་འཇུག་གམ་། གང་ཟག་ཏུ་འདུ་ཤེས་འཇུག་ན་། དེ་བྱང་ཆུབ་སེམས་དཔའ་ཞེས་མི་བྱ་བའི་ཕྱིར་རོ་༎ ཡང་རབ་འབྱོར་། བྱང་ཆུབ་སེམས་དཔས་དངོས་པོ་ལ་མི་གནས་པར་སྦྱིན་པ་སྦྱིན་ནོ་༎ ཆོས་གང་ལ་ཡང་མི་གནས་པར་༄༢༡༧ཨ་༌༎ སྦྱིན་པ་སྦྱིན་ནོ་༎ གཟུགས་ལའང་མི་གནས་པར་སྦྱིན་པ་སྦྱིན་པར་བྱའོ་༎ སྒྲ་དང་། དྲི་དང་། རོ་དང་། རེག་བྱ་དང་། ཆོས་ལའང་མི་གནས་པར་སྦྱིན་པ་སྦྱིན་ནོ༏་༏རབ་འབྱོར་། ཅི་ནས་མཚན་མར་འདུ་ཤེས་པ་ལའང་མི་གནས་པ་དེ་ལྟར་བྱང་ཆུབ་སེམས་དཔས་སྦྱིན་པ་སྦྱིན་ནོ་༎ དེ་ཅིའི་ཕྱིར་ཞེ་ན་། རབ་འབྱོར་། བྱང་ཆུབ་སེམས་དཔའ་གང་མི་གནས་པར་སྦྱིན་པ་སྦྱིན་པ་དེའི་བསོད་ནམས་ཀྱི་ཕུང་པོ་ནི་། རབ་འབྱོར་། ཚད་གཟུང་བར་སླ་བ་མ་ཡིན་པའི་ཕྱིར་རོ་༎ རབ་འབྱོར་། འདི་ཇི་སྙམ་དུ་སེམས་། ཤར་ཕྱོགས་ཀྱི་ནམ་མཁའི་ཚད་གཟུང་བར་སླའམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་ནི་། མ་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། དེ་བཞིན་དུ་ལྷོ་དང་། ནུབ་དང་། བྱང་དང་། སྟེང་དང་། འོག་གི་ཕྱོགས་དང་། ཕྱོགས་མཚམས་དང་། ཕྱོགས་བཅུའི་ནམ་མཁའི་ཚད་གཟུང་བར་སླའམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་ནི་། མ་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། དེ་བཞིན་དུ་བྱང་ཆུབ་སེམས་དཔའ་གང་མི་གནས་པའི་སྦྱིན་པ་སྦྱིན་པ་དེའི་བསོད་ནམས་ཀྱི་ཕུང་པོ་ཡང་ཚད་གཟུང་བར་སླ་བ་མ་ཡིན་ནོ་༎ རབ་འབྱོར་། འདི་ཇི་སྙམ་དུ་སེམས་། མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟའམ་། རབ་འབྱོར་གྱིས་གསོལ་པ་། བཅོམ་ལྡན་འདས་། ༄༢༡༧བ་དེ་ནི༏་མ་ལགས་ཏེ་། མཚན་ཕུན་སུམ་ཚོགས་པས་དེ་བཞིན་གཤེགས་པར་མི་བལྟའོ་༎ དེ་ཅིའི་སླད་དུ་ཞེ་ན་། དེ་བཞིན་གཤེགས་པས་མཚན་ཕུན་སུམ་ཚོགས་པར་གང་གསུངས་པ་དེ་ཉིད་མཚན་ཕུན་སུམ་ཚོགས་པ་མ་མཆིས་པའི་སླད་དུའོ་༎ དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ་༎ རབ་འབྱོར་འདི་ཇི་སྙམ་དུ་སེམས་། མཚན་ཕུན་སུམ་ཚོགས་པ་དེ་ཙམ་དུ་རྫུན་ནོ་༎ ཇི་ཙམ་དུ་མཚན་ཕུན་སུམ་ཚོགས་པ་མེད་པ་དེ་ཙམ་དུ་མི་རྫུན་ཏེ་། དེ་ལྟར་དེ་བཞིན་གཤེགས་པ་ལ་མཚན་དང་མཚན་མེད་པར་བལྟའོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ་༎ བཅོམ་ལྡན་འདས་། མ་འོངས་པའི་དུས་ལྔ་བརྒྱ་ཐ་མ་ལ་དམ་པའི་ཆོས་རབ་ཏུ་རྣམ་པར་འཇིག་པར་འགྱུར་བ་ན་སེམས་ཅན་གང་ལ་ལ་དག་འདི་ལྟ་བུའི་མདོ་སྡེའི་ཆིག་བཤད་པ་འདི་ལ་ཡང་དག་པར་འདུ་ཤེས་བསྐྱེད་པར་འགྱུར་བ་ལྟ་མཆིས་སམ་། བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། ཁྱོད་འདི་སྐད་དུ་། མ་འོངས་པའི་དུས་ལྔ་བརྒྱ་ཐ་མ་ལ་དམ་པའི་ཆོས་རབ་ཏུ་རྣམ་པར་འཇིག་པར་འགྱུར་བ་ན་སེམས་ཅན་གང་ལ་ལ་དག་འདི་ལྟ་བུའི་མདོ་སྡེའི་ཚིག་བཤད་པ་འདི་ལ་ཡང་དག་པར་འདུ་ཤེས་བསྐྱེད་པར་འགྱུར་བ་ལྟ་མཆིས་སམ་ཞེས་མ་ཟེར་ཅིག་། ཡང་རབ་འབྱོར་། མ་འོངས་པའི་དུས་ལྔ་༄༢༡༨ཨ་༌༎ བརྒྱ་ཐ་མ་ལ་དམ་པའི་ཆོས་རབ་ཏུ་རྣམ་པར་འཇིག་པར་འགྱུར་བ་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཚུལ་ཁྲིམས་དང་ལྡན་པ་། ཡོན་ཏན་དང་ལྡན་པ་། ཤེས་རབ་དང་ལྡན་པ་དག་འབྱུང་སྟེ་། རབ་འབྱོར་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ཀྱང་སངས་རྒྱས་གཅིག་ལ་བསྙེན་བཀུར་བྱས་པ་མ་ཡིན་། སངས་རྒྱས་གཅིག་ལ་དགེ་བའི་རྩ་བ་བསྐྱེད་པ་མ་ཡིན་གྱི་། རབ་འབྱོར་། སངས་རྒྱས་བརྒྱ་སྟོང་མང་པོ་ལ་བསྙེན་བཀུར་བྱས་ཤིང་། སངས་རྒྱས་བརྒྱ་སྟོང་དུ་མ་ལ་དགེ་བའི་རྩ་བ་དག་བསྐྱེད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དག་འབྱུང་ངོ་༎ རབ་འབྱོར་། གང་དག་འདི་ལྟ་བུའི་མདོ་སྡེའི་ཚིག་བཤད་པ་འདི་ལ་སེམས་དད་པ་གཅིག་ཙམ་རྙེད་པར་འགྱུར་བ་དེ་དག་ནི༏་རབ་འབྱོར་། དེ་བཞིན་གཤེགས་པས་མཁྱེན་ཏོ་༎ རབ་འབྱོར་། དེ་དག་ནི་། དེ་བཞིན་གཤེགས་པས་གཟིགས་ཏེ་། རབ་འབྱོར་། སེམས་ཅན་དེ་དག་ཐམས་ཅད་ནི་། བསོད་ནམས་ཀྱི་ཕུང་པོ་དཔག་ཏུ་མེད་པ་བསྐྱེད་ཅིང་རབ་ཏུ་སྡུད་པར་འགྱུར་རོ་༎ དེ་ཅིའི་ཕྱིར་ཞེ་ན་། རབ་འབྱོར་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ནི་། བདག་ཏུ་འདུ་ཤེས་འཇུག་པར་མི་འགྱུར་ཞིང་། སེམས་ཅན་དུ་འདུ་ཤེས་པ་མ་ཡིན་། སྲོག་ཏུ་འདུ་ཤེས་པ་མ་ཡིན་ཏེ་། གང་ཟག་ཏུའང་འདུ་ཤེས་འཇུག་པར་མི་འགྱུར་བའི་ཕྱིར་རོ་༎ རབ་འབྱོར་། བྱང་ཆུབ་༄༢༡༨བ་སེམས་དཔའ་སེམས་དཔའ་ཆེན་པོ་དེ་དག་ཆོས་སུ་འདུ་ཤེས་པ་དང་། ཆོས་མེད་པར་ཡང་འདུ་ཤེས་མི་འཇུག་སྟེ་། དེ་དག་ནི་། འདུ་ཤེས་དང་། འདུ་ཤེས་མེད་པར་ཡང་འདུ་ཤེས་འཇུག་པར་མི་འགྱུར་རོ་༎ དེ་ཅིའི་ཕྱིར་ཞེ་ན་། རབ་འབྱོར་། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ཆོས་སུ་འདུ་ཤེས་འཇུག་ན་། དེ་ཉིད་དེ་དག་གི་བདག་ཏུ་འཛིན་པར་འགྱུར་ཞིང་། སེམས་ཅན་དུ་འཛིན་པ་དང་། སྲོག་ཏུ་འཛིན་པ་དང་། གང་ཟག་ཏུ་འཛིན་པར་འགྱུར་བའི་ཕྱིར་རོ་༎ གལ་ཏེ་ཆོས་མེད་པར་འཇུག་ནའང་དེ་ཉིད་དེ་དག་གི་བདག་ཏུ་འཛིན་པར་འགྱུར་ཞིང་། སེམས་ཅན་དུ་འཛིན་པ་དང་། སྲོག་ཏུ་འཛིན་པ་དང་། གང་ཟག་ཏུ་འཛིན་པར་འགྱུར་བའི་ཕྱིར་རོ་༎ དེ་ཅིའི་ཕྱིར་ཞེ་ན་། ཡང་རབ་འབྱོར་། བྱང་ཆུབ་སེམས་དཔས་ཆོས་ཀྱང་ལོག་པར་གཟུང་བར་མི་བྱ་སྟེ་། ཆོས་མ་ཡིན་པ་ཡང་མི་གཟུང་བའི་ཕྱིར་རོ་༎ དེ་བས་ན་། དེ་ལས་དགོངས་ཏེ་དེ་བཞིན་གཤེགས་པས་ཆོས་ཀྱི་རྣམ་གྲངས་འདི་གཟིངས་ལྟ་བུར་ཤེས་པ་རྣམས་ཀྱིས་ཆོས་རྣམས་ཀྱང་སྤང་བར་བྱ་ན་། ཆོས་མ་ཡིན་པ་རྣམས་ལྟ་ཅི་སྨོས་ཞེས་གསུངས་སོ་༎ གཞན་ཡང་བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ༏་༏རབ་འབྱོར་། འདི་ཇི་སྙམ་དུ་སེམས་། དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་ཡོད་༄༢༡༩ཨ་༌༎ དམ༏་དེ་བཞིན་གཤེགས་པས་ཆོས་གང་ཡང་བསྟན་ཏམ་། དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ་༎ བཅོམ་ལྡན་འདས་། བཅོམ་ལྡན་འདས་ཀྱིས་གསུངས་པའི་དོན་འདི་བདག་གིས་འཚལ་བ་ལྟར་ན་། དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་མ་མཆིས་སོ་༎ དེ་བཞིན་གཤེགས་པས་གང་བསྟན་པའི་ཆོས་དེ་གང་ཡང་མ་མཆིས་སོ་༎ དེ་ཅིའི་སླད་དུ་ཞེ་ན་། དེ་བཞིན་གཤེགས་པས་ཆོས་གང་ཡང་མངོན་པར་རྫོགས་པར་སངས་རྒྱས་པའམ་བསྟན་པ་དེ་ནི་། གཟུང་དུ་མ་མཆིས་། བརྗོད་དུ་མ་མཆིས་ཏེ་། དེ་ནི་། ཆོས་ཀྱང་མ་ལགས་། ཆོས་མ་མཆིས་པ་ཡང་མ་ལགས་པའི་སླད་དུའོ་༎ དེ་ཅིའི་སླད་དུ་ཞེ་ན་། འཕགས་པའི་གང་ཟག་རྣམས་ནི་། འདུས་མ་བགྱིས་ཀྱིས་རབ་ཏུ་ཕྱེ་བའི་སླད་དུའོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། འདི་ཇི་སྙམ་དུ་སེམས་། རིགས་ཀྱི་བུའམ་། རིགས་ཀྱི་བུ་མོ་གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རིན་པོ་ཆེ་སྣ་བདུན་གྱིས་རབ་ཏུ་གང་བར་བྱས་ཏེ་སྦྱིན་པ་བྱིན་ན་། རིགས་ཀྱི་བུའམ་། རིགས་ཀྱི་བུ་མོ་དེ་གཞི་དེ་ལས་བསོད་ནམས་ཀྱི་ཕུང་པོ་མང་དུ་བསྐྱེད་དམ་། ༄༢༡༩བ་རབ་འབྱོར་གྱིས་གསོལ་པ་། བཅོམ་ལྡན་འདས་། མང་ལགས་སོ་༎ བདེ་བར་གཤེགས་པ་།
 म्म् २९।६-३०।११; च्ज़् ३८।६-३९।२०; पर् १८२।१०-१८३।१०; तिब् २५३।१।३-२।५)	མང་ལགས་ཏེ་། རིགས་ཀྱི་བུའམ་། རིགས་ཀྱི་བུ་མོ་དེ་གཞི་དེ་ལས་བསོད་ནམས་ཀྱི་ཕུང་པོ་མང་དུ་བསྐྱེད་དོ༏་༏དེ་ཅིའི་སླད་དུ་ཞེ་ན་། བཅོམ་ལྡན་འདས་། བསོད་ནམས་ཀྱི་ཕུང་པོ་དེ་ཉིད་ཕུང་པོ་མ་མཆིས་པའི་སླད་དུ་སྟེ་། དེས་ན་། དེ་བཞིན་གཤེགས་པས་བསོད་ནམས་ཀྱི་ཕུང་པོ་བསོད་ནམས་ཀྱི་ཕུང་པོ་༎
 १। ःतः भगवान् आह ।	ཞེས་གསུངས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། རིགས་ཀྱི་བུའམ་། རིགས་ཀྱི་བུ་མོ་གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རིན་པོ་ཆེ་སྣ་བདུན་གྱིས་རབ་ཏུ་གང་བར་བྱས་ཏེ་སྦྱིན་པ་བྱིན་པ་བས་། གང་གིས་ཆོས་ཀྱི་རྣམ་གྲངས་འདི་ལས་ཐ་ན་ཚིག་བཞི་པའི་ཚིགས་སུ་བཅད་པ་གཅིག་ཙམ་བཟུང་ནས་གཞན་དག་ལ་ཡང་འཆད་ཅིང་ཡང་དག་པར་རབ་ཏུ་སྟོན་ན་། དེ་གཞི་དེ་ལས་བསོད་ནམས་ཀྱི་ཕུང་པོ་ཆེས་མང་དུ་གྲངས་མེད་དཔག་ཏུ་མེད་པ་བསྐྱེད་དོ་༎ དེ་ཅིའི་ཕྱིར་ཞེ་ན་། རབ་འབྱོར་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་། འདི་ལས་བྱུང་སྟེ་། སངས་རྒྱས་བཅོམ་ལྡན་འདས་རྣམས་ཀྱང་འདི་ལས་སྐྱེས་པའི་ཕྱིར་རོ་༎ དེ་ཅིའི་ཕྱིར་ཞེ་ན་། རབ་འབྱོར་། སངས་རྒྱས་ཀྱི་ཆོས་རྣམས་སངས་རྒྱས་ཀྱི་ཆོས་རྣམས་ཞེས་བྱ་བ་ནི་། སངས་རྒྱས་ཀྱི་ཆོས་དེ་དག་མེད་པར་དེ་བཞིན་གཤེགས་༄༢༢༠ཨ་༌༎ པས་གསུངས་པའི་ཕྱིར་ཏེ་། དེས་ན་། སངས་རྒྱས་ཀྱི་ཆོས་རྣམས་ཞེས་བྱའོ་༎ རབ་འབྱོར་། འདི་ཇི་སྙམ་དུ་སེམས་། རྒྱུན་དུ་ཞུགས་པ་འདི་སྙམ་དུ་། བདག་གིས་རྒྱུན་དུ་ཞུགས་པའི་འབྲས་བུ་ཐོབ་བོ་སྙམ་དུ་སེམས་སམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་ནི་། མ་ལགས་སོ་༎ དེ་ཅིའི་སླད་དུ་ཞེ་ན་། བཅོམ་ལྡན་འདས་། དེ་ནི་། ཅི་ལའང་ཞུགས་པ་མ་མཆིས་པའི་སླད་དུ་སྟེ་། དེས་ན་། རྒྱུན་དུ་ཞུགས་པ་ཞེས་བགྱིའོ་༎ གཟུགས་ལའང་མ་ཞུགས་། སྒྲ་ལ་མ་ལགས་། དྲི་ལ་མ་ལགས་། རོ་ལ་མ་ལགས་། རེག་བྱ་ལ་མ་ལགས་། ཆོས་ལའང་མ་ཞུགས་ཏེ་། དེས་ན་། རྒྱུན་དུ་ཞུགས་པ་ཞེས་བགྱིའོ་༎ བཅོམ་ལྡན་འདས་། གལ་ཏེ་རྒྱུན་དུ་ཞུགས་པ་དེ་འདི་སྙམ་དུ་། བདག་གིས་རྒྱུན་དུ་ཞུགས་པའི་འབྲས་བུ་ཐོ་བ་བོ༏་༏སྙམ་དུ་སེམས་པར་གྱུར་ན་། དེ་ཉིད་དེའི་བདག་ཏུ་འཛིན་པར་འགྱུར་ལགས་སོ་༎ སེམས་ཅན་དུ་འཛིན་པ་དང་། སྲོག་ཏུ་འཛིན་པ་དང་། གང་ཟག་ཏུ་འཛིན་པར་འགྱུར་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། འདི་ཇི་སྙམ་དུ་སེམས་། ལན་གཅིག་ཕྱིར་འོང་བ་འདི་སྙམ་དུ་། བདག་གིས་ལན་གཅིག་ཕྱིར་འོང་བའི་འབྲས་བུ་ཐོབ་བོ་༎ སྙམ་དུ་སེམས་སམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་ནི་། མ་ལགས་སོ་༎ དེ་ཅིའི་སླད་དུ་ཞེ་ན་། གང་ལན་གཅིག་ཕྱིར་འོང་བ་ཉིད་དུ་ཞུགས་པའི་ཆོས་དེ་གང་ཡང་མ་༄༢༢༠བ་མཆིས་པའི་སླད་དུ་སྟེ་། དེས་ན་། ལན་གཅིག་ཕྱིར་འོང་བ་ཞེས་བགྱིའོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། འདི་ཇི་སྙམ་དུ་སེམས་། ཕྱིར་མི་འོང་བ་འདི་སྙམ་དུ་། བདག་གིས་ཕྱིར་མི་འོང་བའི་འབྲས་བུ་ཐོབ་བོ་༎ སྙམ་དུ་སེམས་སམ་། རབ་འབྱོར་གྱིས་གསོལ་པ་། བཅོམ་ལྡན་འདས་དེ་ནི་། མ་ལགས་སོ་༎ དེ་ཅིའི་སླད་དུ་ཞེ་ན་། གང་ཕྱིར་མི་འོང་བ་ཉིད་དུ་ཞུགས་པའི་ཆོས་དེ་གང་ཡང་མ་མཆིས་པའི་སླད་དུ་སྟེ་། དེས་ན་། ཕྱིར་མི་འོང་བ་ཞེས་བགྱིའོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། འདི་ཇི་སྙམ་དུ་སེམས་། དགྲ་བཅོམ་པ་འདི་སྙམ་དུ་། བདག་གིས་དགྲ་བཅོམ་པ་ཉིད་ཐོབ་བོ་༎ སྙམ་དུ་སེམས་སམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་ནི་། མ་ལགས་སོ་༎ དེ་ཅིའི་སླད་དུ་ཞེ་ན་། གང་དགྲ་བཅོམ་པ་ཞེས་བགྱི་བའི་ཆོས་དེ་གང་ཡང་མ་མཆིས་པའི་སླད་དུའོ་༎ བཅོམ་ལྡན་འདས་། གལ་ཏེ་དགྲ་བཅོམ་པ་འདི་སྙམ་དུ་། བདག་གིས་དགྲ་བཅོམ་པ་ཉིད་ཐོབ་བོ་༎ སྙམ་དུ་སེམས་པར་གྱུར་ན་། དེ་ཉིད་དེའི་བདག་ཏུ་འཛིན་པར་འགྱུར་ལགས་སོ་༎ སེམས་ཅན་དུ་འཛིན་པ་དང་། སྲོག་ཏུ་འཛིན་པ་དང་། གང་ཟག་ཏུ་འཛིན་པར་འགྱུར་ལགས་སོ་༎ བཅོམ་ལྡན་འདས༏་བདག་ནི་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་ཉོན་མོངས་པ་མེད་པར་གནས་པ་རྣམས་ཀྱི་མཆོག་ཏུ་བསྟན་ཏེ་། བཅོམ་ལྡན་འདས་། ༄༢༢༡ཨ་༌༎ བདག་འདོད་ཆགས་དང་བྲལ་བ་དགྲ་བཅོམ་པ་ལགས་ཀྱང་། བཅོམ་ལྡན་འདས་། བདག་འདི་སྙམ་དུ་། བདག་ནི་། དགྲ་བཅོམ་པའོ་༎ སྙམ་དུ་མི་སེམས་ལགས་སོ་༎ བཅོམ་ལྡན་འདས་། གལ་ཏེ་བདག་འདི་སྙམ་དུ་། བདག་གིས་དགྲ་བཅོམ་པ་ཉིད་ཐོབ་བོ་༎ སྙམ་དུ་སེམས་པར་གྱུར་ན་། དེ་བཞིན་གཤེགས་པས་བདག་ལ་རིགས་ཀྱི་བུ་རབ་འབྱོར་ནི་། ཉོན་མོངས་པ་མེད་པར་གནས་པ་རྣམས་ཀྱི་མཆོག་ཡིན་ཏེ་། ཅི་ལའང་མི་གནས་པས་ན་། ཉོན་མོངས་པ་མེད་པར་གནས་པ་། ཉོན་མོངས་པ་མེད་པར་གནས་པ་ཞེས་ལུང་མི་སྟོན་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། འདི་ཇི་སྙམ་དུ་སེམས་། དེ་བཞིན་གཤེགས་པས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ལས་གང་བླངས་པའི་ཆོས་དེ་གང་ཡང་ཡོད་དམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་ནི་། མ་ལགས་ཏེ་། དེ་བཞིན་གཤེགས་པས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ལས་གང་བླངས་པའི་ཆོས་དེ་གང་ཡང་མ་མཆིས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། བྱང་ཆུབ་སེམས་དཔའ་གང་ལ་ལ་ཞིག་འདི་སྐད་དུ་། བདག་གིས་ཞིང་བཀོད་པ་རྣམས་བསྒྲུབ་པར་བྱའོ་༎ ཞེས་ཟེར་ན་། དེ་ནི་། མི་བདེན་པར་སྨྲ་བའོ་༎ དེ་ཅིའི་ཕྱིར་ཞེ་ན་། ༄༢༢༡བ་རབ་འབྱོར་། ཞིང་བཀོད་པ་རྣམས་ཞིང་བཀོད་པ་རྣམས་ཞེས་བྱ་བ་ནི་། བཀོད་པ་དེ་དག་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ་། དེས་ན་། ཞིང་བཀོད་པ་རྣམས་ཞེས་བྱའོ་༎ རབ་འབྱོར༏་དེ་ལྟ་བས་ན་། བྱང་ཆུབ་སེམས་དཔའ་སེམས་དཔའ་ཆེན་པོས་འདི་ལྟར་མི་གནས་པར་སེམས་བསྐྱེད་པར་བྱའོ་༎ ཅི་ལའང་མི་གནས་པར་སེམས་བསྐྱེད་པར་བྱའོ་༎ གཟུགས་ལའང་མི་གནས་པར་སེམས་བསྐྱེད་པར་བྱའོ་༎ སྒྲ་དང་། དྲི་དང་། རོ་དང་། རེག་བྱ་དང་། ཆོས་ལའང་མི་གནས་པར་སེམས་བསྐྱེད་པར་བྱའོ་༎ རབ་འབྱོར་། འདི་ལྟ་སྟེ་། དཔེར་ན་། སྐྱེས་བུ་ཞིག་ལུས་འདི་ལྟ་བུར་གྱུར་ཏེ་། འདི་ལྟ་སྟེ་། རིའི་རྒྱལ་པོ་རི་རབ་ཙམ་དུ་གྱུར་ན་། རབ་འབྱོར་། འདི་ཇི་སྙམ་དུ་སེམས་། ལུས་དེ་ཆེ་བ་ཡིན་ནམ་། རབ་འབྱོར་གྱིས་གསོལ་པ་། བཅོམ་ལྡན་འདས༏་ལུས་དེ་ཆེ་བ་ལགས་སོ་༎ བདེ་བར་གཤེགས་པ་། ལུས་དེ་ཆེ་ལགས་སོ་༎ དེ་ཅིའི་སླད་དུ་ཞེ་ན་། དེ་བཞིན་གཤེགས་པས་དེ་དངོས་པོ་མ་མཆིས་པར་གསུངས་པའི་སླད་དུ་སྟེ༏་དེས་ན་། ལུས་ཞེས་བགྱིའོ་༎ དེ་དངོས་པོ་མ་མཆིས་པར་དེ་བཞིན་གཤེགས་པས་གསུངས་ཏེ་། དེས་ན་། ལུས་ཆེ་ཞེས་བགྱིའོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར༏་འདི་ཇི་སྙམ་དུ་སེམས་། གངགའའི་ཀླུང་གི་བྱེ་མ་ཇི་སྙེད་པ་གངགའའི་ཀླུང་ཡང་དེ་སྙེད་ཁོ་ནར་གྱུར་ན་། དེ་དག་གི་བྱེ་མ་གང་ཡིན་པ་དེ་དག་མང་བ་ཡིན་ནམ་། རབ་འབྱོར་གྱིས་༄༢༢༢ཨ་༌༎ གསོལ་པ་། བཅོམ་ལྡན་འདས་། གངགའའི་ཀླུང་དེ་དག་ཉིད་ཀྱང་མང་ལགས་ན་། དེ་དག་གི་བྱེ་མ་ལྟ་སྨོས་ཀྱང་མི་འཚལ་། བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། ཁྱོད་མོས་པར་བྱ་། ཁྱོད་ཀྱིས་ཁོང་དུ་ཆུད་པར་བྱའོ་༎ གངགའའི་ཀླུང་དེ་དག་གི་བྱེ་མ་ཇི་སྙེད་པ་དེ་སྙེད་ཀྱི་འཇིག་རྟེན་གྱི་ཁམས་ཀྱི་སྐྱེས་པའམ་། བུད་མེད་གང་ལ་ལ་ཞིག་གིས་རིན་པོ་ཆེ་སྣ་བདུན་གྱིས་རབ་ཏུ་གང་བར་བྱས་ཏེ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་སྦྱིན་པ་བྱིན་ན་། ། རབ་འབྱོར་། འདི་ཇི་སྙམ་དུ་སེམས་། སྐྱེས་པའམ་བུད་མེད་དེ་། གཞི་དེ་ལས་བསོད་ནམས་མང་དུ་བསྐྱེད་དམ་། རབ་འབྱོར་གྱིས་གསོལ་པ་། བཅོམ་ལྡན་འདས་། མང་ལགས་སོ་༎ བདེ་བར་གཤེགས་པ་། མང་ལགས་ཏེ༏་སྐྱེས་པའམ་བུད་མེད་དེ་། གཞི་དེ་ལས་བསོད་ནམས་མང་དུ་བསྐྱེད་དོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། གང་གིས་འཇིག་རྟེན་གྱི་ཁམས་དེ་སྙེད་རིན་པོ་ཆེ་སྣ་བདུན་གྱིས་རབ་ཏུ་གང་བར་བྱས་ཏེ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་སྦྱིན་པ་བྱིན་པ་བས་། གང་གིས་ཆོས་ཀྱི་རྣམ་གྲངས་འདི་ལས་ཐ་ན་ཚིག་བཞི་པའི་ཚིགས་སུ་བཅད་པ་ཙམ་བཟུང་ནས་གཞན་དག་ལ་ཡང་བཤད་དེ་ཡང་དག་པར་རབ་ཏུ་བསྟན་ན་། དེ་ཉིད་དེའི་གཞི་དེ་ལས་བསོད་ནམས་ཆེས་༄༢༢༢བ་མང་དུ་གྲངས་མེད་དཔག་ཏུ་མེད་པ་བསྐྱེད་དོ་༎ ཡང་རབ་འབྱོར་། ས་ཕྱོགས་གང་ན་ཆོས་ཀྱི་རྣམ་གྲངས་འདི་ལས་ཐ་ན་ཚིག་བཞི་པའི་ཚིགས་སུ་བཅད་པ་ཙམ་འདོན་ཏམ་། བཏོན་པའི་ས་ཕྱོགས་དེ་། ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་གྱི་མཆོད་རྟེན་དུ་གྱུར་པ་ཡིན་ན་། སུ་ཞིག་ཆོས་ཀྱི་རྣམ་གྲངས་འདི་ལེན་པ་དང་། འཛིན་པ་དང་། ཀློག་པ་དང་། ཀུན་ཆུབ་པར་བྱེད་པ་དང་། ཚུལ་བཞིན་དུ་ཡིད་ལ་བྱེད་པ་དེ་། ངོ་མཚར་རབ་དང་ལྡན་པར་གྱུར་པ་ལྟ་ཅི་སྨོས་། ས་ཕྱོགས་དེ་ན་སྟོན་པ་ཡང་བཞུགས་ཏེ་། བླ་མའི་གནས་གཞན་དག་ཀྱང་གནས་སོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ་༎ བཅོམ་ལྡན་འདས་། ཆོས་ཀྱི་རྣམ་གྲངས་འདིའི་མིང་ཅི་ལགས་། ཇི་ལྟར་གཟུང་བར་བགྱི་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ་༎ རབ་འབྱོར་། ཆོས་ཀྱི་རྣམ་གྲངས་འདི་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་སྟེ་། འདི་དེ་ལྟར་ཟུངས་ཤིག་། དེ་ཅིའི་ཕྱིར་ཞེ་ན་། རབ་འབྱོར་། དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་གང་གསུངས་པ་དེ་ཉིད་ཕ་རོལ་ཏུ་ཕྱིན་པ་མེད་པའི་ཕྱིར་ཏེ་། དེས་ན་། ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱའོ་༎ རབ་འབྱོར་། འདི་ཇི་སྙམ་དུ་སེམས་། དེ་བཞིན་གཤེགས་པས་གང་གསུངས་པའི་ཆོས་དེ་གང་༄༢༢༣ཨ་༌༎ ཡང་ཡོད་དམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་བཞིན་གཤེགས་པས་གང་གསུངས་པའི་ཆོས་དེ་དག་གང་ཡང་མ་མཆིས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། འདི་ཇི་སྙམ་དུ་སེམས་།
 यावत् सुभूते त्रिसाहस्रमहासाहस्रे लोकधातौ पृथिवीरजः कच्चित् तद् बहु ।	སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་ཕྲ་རབ་ཇི་སྙེད་ཡོད་པ་དེ་མང་བ་ཡིན་ནམ་། རབ་འབྱོར་གྱིས་གསོལ་པ་། བཅོམ་ལྡན་འདས་། སའི་རྡུལ་དེ་མང་ལགས་སོ་༎ བདེ་བར་གཤེགས་པ་།
 आह ।	མང་ལགས་སོ་༎ དེ་ཅིའི་སླད་དུ་ཞེ་ན་། བཅོམ་ལྡན་འདས་། སའི་རྡུལ་གང་ལགས་པ་དེ་།
 बहु भगवन् तत् पृथिवीरजः अरजस् तथागतेन भाषितस् तेनोच्यते पृथिवीरज	རྡུལ་མ་མཆིས་པར་དེ་བཞིན་གཤེགས་པས་གསུངས་པའི་སླད་དུ་སྟེ་། དེས་ན་། སའི་རྡུལ་ཞེས་བགྱིའོ་༎
 २। इति । यो ऽप्य् असौ लोकधातुर् अधातुः स तथागतेन भाषितस् तेनोच्यते लोकधातुर् इति ॥	འཇིག་རྟེན་གྱི་ཁམས་གང་ལགས་པ་དེ་ཁམས་མ་མཆིས་པར་དེ་བཞིན་གཤེགས་པས་གསུངས་ཏེ་། དེས་ན་། འཇིག་རྟེན་གྱི་ཁམས་ཞེས་བགྱིའོ་༎
 भगवान् आह ।	བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་།
 तत् किं मन्यसे सुभूते द्वातृंशता महापुरुषलक्षणैस् तथागतो द्रष्टव्यः	འདི་ཇི་སྙམ་དུ་སེམས་། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་པོ་དེ་དག་གིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་བལྟའམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་ནི་། མ་ལགས་སོ་༎
 ३। आह । नो भगवंस् तत् कस्य हेतो तानि तानि द्वात्रिंशन् महापुरुषलक्षणानि तथागतेन भाषितान्य् अलक्षणानि तेनोच्यन्ते द्वात्रिंशन् महापुरुषलक्षणानीति	དེ་ཅིའི་སླད་དུ་ཞེ་ན་། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་པོ་གང་དག་དེ་བཞིན་གཤེགས་པས་གསུངས་པ་དེ་དག་མཚན་མ་མཆིས་པར་དེ་བཞིན་༄༢༢༣བ་གཤེགས་པས་གསུངས་པའི་སླད་དུ་སྟེ་། དེས་ན་། དེ་བཞིན་གཤེགས་པའི་མཚན་སུམ་ཅུ་རྩ་གཉིས་ཞེས་བགྱིའོ་༎
 भगवान् आह । यश् च खलु	བཅོམ་ལྡན་འདས་ཀྱིས་བཀའ་སྩལ་པ་། ཡང་རབ་འབྱོར་།
 ४। पुनः सुभूते स्त्री वा पुरुषो वा गंगानदीवालुकोपमान् आत्मभावान् परित्यजेद् यश् चेतो धर्मपर्यायाद् अन्तशश् चतुष्पदिकाम् अपि गाथाम् उद्गृह्य परेभ्यो देशयेद् अयम् एव	སྐྱེས་པའམ་བུད་མེད་གང་གིས་ལུས་གངགའའི་ཀླུང་གི་བྱེ་མ་སྙེད་ཡོངས་སུ་བཏང་བ་བས་། གང་གིས་ཆོས་ཀྱི་རྣམ་གྲངས་འདི་ལས་ཐ་ན་ཚིག་བཞི་པའི་ཚིགས་སུ་བཅད་པ་ཙམ་བཟུང་སྟེ་གཞན་དག་ལ་ཡང་བསྟན་ན་།
 ५। ततोनिदानं बहु पुण्यं प्रसवेताप्रमेयम् असंख्येयं ॥	དེ་གཞི་དེ་ལས་བསོད་ནམས་ཆེས་མང་དུ་གྲངས་མེད་དཔག་ཏུ་མེད་པ་བསྐྱེད་དོ་༎
 अथ खल्व् आयुष्मां सुभूतिर् धर्मप्रवेगेनास्रूणि प्रामुंचत् सो ऽस्रूणि प्रामृज्य भगवन्तम् एतद् अवोचत्* आश्चर्यं	དེ་ནས་ཚེ་དང་ལྡན་པ་རབ་འབྱོར་ཆོས་ཀྱི་ཤུགས་ཀྱིས་མཆི་མ་ཕྱུང་སྟེ༏་དེས་མཆིམ་ཕྱིས་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎ འདི་ལྟར་ཆོས་ཀྱི་རྣམ་གྲངས་འདི་དེ་བཞིན་གཤེགས་པས་གསུངས་པ་ནི་། བཅོམ་ལྡན་འདས་།
 ६। भगवन् परमाश्चर्यं सुगत ।	ངོ་མཚར་ལགས་སོ་༎ བདེ་བར་གཤེགས་པ་། ངོ་མཚར་ལགས་སོ་༎
 यावद् अयं धर्मपर्यायस् तथागतेन भाषितो यतो मे भगवं ज्ञानम् उत्पन्नं न मे जात्व् अयं धर्मपर्यायः श्रूतपूर्वः परमेण	བཅོམ་ལྡན་འདས་། བདག་གི་ཡེ་ཤེས་སྐྱེས་ཚུན་ཆད་བདག་གིས་ཆོས་ཀྱི་རྣམ་གྲངས་འདི་སྔོན་ནམ་ཡང་མ་ཐོས་སོ་༎ བཅོམ་ལྡན་འདས་།
 ७। ते भगवन्न् आश्चर्येन समन्वागता भविष्यन्ति य इह सूत्रे भाष्यमाणे भूतसंज्ञाम् उत्पादयिष्यन्ति ।	མདོ་བཤད་པ་འདི་ལ་གང་དག་ཡང་དག་པར་འདུ་ཤེས་བསྐྱེད་པར་འགྱུར་བའི་སེམས་ཅན་དེ་དག་ནི་། ངོ་མཚར་རབ་དང་ལྡན་པར་འགྱུར་ལགས་སོ་༎ དེ་ཅིའི་སླད་དུ་ཞེ་ན༏་བཅོམ་ལྡན་འདས་།
 या चैषा भगवन् भूतसंज्ञा सैवा x-ंज्-x-आ x स्मात् तथागतो भाषते फ़ोलिओ ५ब् (ग् १३८१; छक् १८३।१२-१८४।९; दु १५२।१५-१५४।११; म्म् ३०।१२-३२।१; च्ज़् ३९।२०-४१।१९; पर् १८३।१०-१८४।२०; तिब् २५३।२।५-३।८)	ཡང་དག་པར་འདུ་ཤེས་པ་གང་ལགས་པ་དེ་ཉིད་འདུ་ཤེས་མ་མཆིས་པའི་སླད་དུ་སྟེ་། དེ་བས་ན་།
 १। भू xxx भूतसंज्ञेति ।	ཡང་དག་པར་འདུ་ཤེས་ཡང་དག་པར་འདུ་ཤེས་ཞེས་དེ་༄༢༢༤ཨ་༌༎ བཞིན་གཤེགས་པས་གསུངས་སོ་༎
 न मे भगवन्न् आश्चर्यं यद् अहम् इमं धर्मपर्यायं भाष्यमाणम् अवकल्पयाम्य् अधिमुच्य ।	བཅོམ་ལྡན་འདས་། བདག་ཆོས་ཀྱི་རྣམ་གྲངས་འདི་བཤད་པ་ལ་རྟོག་ཅིང་མོས་པ་ནི་། བདག་ལ་མོས་པ་མ་ལགས་ཀྱི༏་བཅོམ་ལྡན་འདས་།
 ये ते भगवन् सत्वा इमं धर्मपर्यायम् उद्ग्रहीष्यन्ति । यावत् पर्यवाप्स्यन्ति	སླད་མའི་ཚེ་སླད་མའི་དུས་ལྔ་བརྒྱ་ཐ་མ་ལ་སེམས་ཅན་གང་དག་ཆོས་ཀྱི་རྣམ་གྲངས་འདི་ལེན་པ་དང་། འཛིན་པ་དང་། ཀློག་པ་དང་། ཀུན་ཆུབ་པར་བགྱིད་པ་དེ་དག་ནི་།
 २। । ते परमाश्चर्यसमन्वागता भविष्यन्ति ।	ངོ་མཚར་རབ་དང་ལྡན་པར་འགྱུར་ལགས་སོ་༎ ཡང་བཅོམ་ལྡན་འདས་། དེ་དག་ནི་།
 अपि तु खलु पुनर् भगवन् न तेषाम् आत्मसंज्ञा प्रवर्त्स्यते । न सत्वसंज्ञा न जीवसंज्ञा न पुद्गलसंज्ञा ।	བདག་ཏུ་འདུ་ཤེས་འཇུག་པར་མི་འགྱུར་། སེམས་ཅན་དུ་འདུ་ཤེས་པ་དང་། སྲོག་ཏུ་འདུ་ཤེས་པ་དང་། གང་ཟག་ཏུ་འདུ་ཤེས་འཇུག་པར་མི་འགྱུར་ལགས་སོ་༎ དེ་ཅིའི་སླད་དུ་ཞེ་ན་། བཅོམ་ལྡན་འདས་། བདག་ཏུ་འདུ་ཤེས་པ་དང་། སེམས་ཅན་དུ་འདུ་ཤེས་པ་དང་། སྲོག་ཏུ་འདུ་ཤེས་པ་དང་། གང་ཟག་ཏུ་འདུ་ཤེས་པ་གང་ལགས་པ་དེ་དག་ཉིད་འདུ་ཤེས་མ་མཆིས་པའི་སླད་དུའོ་༎
 तत् कस्य हेतोः सर्वसंज्ञापगताहि	དེ་ཅིའི་སླད་དུ་ཞེ་ན་།
 ३। बुद्धा भगवन्तः भगवान् आह ।	སངས་རྒྱས་བཅོམ་ལྡན་འདས་རྣམས་ནི་། འདུ་ཤེས་ཐམས་ཅད་དང་བྲལ་བའི་སླད་དུའོ་༎ དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ་༎ རབ་འབྱོར༏་དེ་དེ་བཞིན་ནོ་༎ དེ་དེ་བཞིན་ཏེ་།
 एवम् एतत् सुभूते परमाश्चर्यसमन्वागतास् ते भविष्यन्ति य इमं धर्मपर्यायं श्रुत्वा नोत्त्रसिष्यन्ति । न संत्रसिष्यन्ति । न संत्रासम् आपत्स्यन्ते	མདོ་འདི་བཤད་པ་འདི་ལ་གང་དག་མི་སྐྲག་མི་དང་བཞིང་དངང་བར་མི་འགྱུར་བའི་སེམས་ཅན་དེ་དག་ནི་། ངོ་མཚར་རབ་དང་ལྡན་པར་༄༢༢༤བ་འགྱུར་རོ་༎ དེ་ཅིའི་ཕྱིར་ཞེ་ན་།
 ४। । तत् कस्य हेतोः परमपारमितेयं सुभूते तथागतेन भाषिता। यां च तथागतः परमपारमितां भाषते ।	རབ་འབྱོར་། ཕ་རོལ་ཏུ་ཕྱིན་པ་དམ་པ་འདི་ནི་། དེ་བཞིན་གཤེགས་པས་གསུངས་ཏེ་།
 ताम् अपरिमाणा बुद्धा भगवन्तो भाषन्ते ।	ཕ་རོལ་ཏུ་ཕྱིན་པ་དམ་པ་གང་དག་དེ་བཞིན་གཤེགས་པས་གསུངས་པ་དེ༏་སངས་རྒྱས་བཅོམ་ལྡན་འདས་དཔག་ཏུ་མེད་པ་རྣམས་ཀྱིས་ཀྱང་གསུངས་པའི་ཕྱིར་ཏེ་། 
 तेनोच्यते परमपारमितेति	དེས་ན་། ཕ་རོལ་ཏུ་ཕྱིན་པ་དམ་པ་ཞེས་བྱའོ་༎ ཡང་རབ་འབྱོར་།
 ५। ॥ अपि तु खलु पुनः सुभूते य तथागतस्य क्षान्तिपारमिता सैवापारमिता ।	དེ་བཞིན་གཤེགས་པའི་བཟོད་པའི་ཕ་རོལ་ཏུ་ཕྱིན་པ་གང་ཡིན་པ་དེ་ཉིད་ཕ་རོལ་ཏུ་ཕྱིན་པ་མེད་དོ་༎ དེ་ཅིའི་ཕྱིར་ཞེ་ན་། རབ་འབྱོར་།
 तत् कस्य हेतोः यदा सुभूते कलिराजाङ्गप्रत्यंगमांसान्य् अच्छैत्सीत् नासीन्	གང་གི་ཚེ་ཀ་ལིངཀའི་རྒྱལ་པོས་ངའི་ཡན་ལག་དང་། ཉིང་ལག་རྣམ་པར་བཅད་པར་གྱུར་པ་དེའི་ཚེ་ང་ལ་བདག་ཏུ་འདུ་ཤེས་སམ་།
 ६। मे तस्मिन् समये आत्मसंज्ञा वा सत्वसंज्ञा वा जीवसंज्ञा वा पुद्गलसंज्ञा वा ।	སེམས་ཅན་དུ་འདུ་ཤེས་སམ་། སྲོག་ཏུ་འདུ་ཤེས་སམ་། གང་ཟག་ཏུ་འདུ་ཤེས་ཀྱང་མ་བྱུང་ཞིང་། ང་ལ་འདུ་ཤེས་ཅི་ཡང་མེད་ལ་། འདུ་ཤེས་མེད་པར་གྱུར་པ་ཡང་མ་ཡིན་པའི་ཕྱིར་རོ་༎ དེ་ཅིའི་ཕྱིར་ཞེ་ན་། རབ་འབྱོར་། གལ་ཏེ་དེའི་ཚེ་བདག་ཏུ་འདུ་ཤེས་བྱུང་ན་། དེའི་ཚེ་གནོད་སེམས་ཀྱི་འདུ་ཤེས་ཀྱང་འབྱུང་ལ་། སེམས་ཅན་དུ་འདུ་ཤེས་པ་དང་། སྲོག་ཏུ་འདུ་ཤེས་པ་དང་། གང་ཟག་ཏུ་འདུ་ཤེས་པ་བྱུང་ན་།
 व्यापादसंज्ञा वापि मे तस्मिन् समये ऽभविष्यद् अभिजानाम्य् अहं सुभूते अतीते ऽध्वनि पंच जातिशतानि	དེའི་ཚེ་གནོད་སེམས་ཀྱི་འདུ་ཤེས་ཀྱང་འབྱུང་བའི་ཕྱིར་རོ་༎ རབ་འབྱོར་། ངས་མངོན་པར་ཤེས་ཏེ༏་འདས་པའི་དུས་ན་ང་ཚེ་རབས་ལྔ་བརྒྱར་བཟོད་པར་སྨྲ་བ་ཞེས་བྱ་བའི་དྲང་སྲོང་དུ་གྱུར་པ་དེ་ན་ཡང་ང་ལ་བདག་ཏུ་འདུ་ཤེས་མ་བྱུང་།
 ७। यो ऽहं क्षान्तिवादी ऋषिर् अभूवंस् तत्रापि मे नात्मसंज्ञाभून् न सत्वसंज्ञा न जीवसंज्ञा न पुद्गलसंज्ञा ।	སེམས་ཅན་དུ་འདུ་ཤེས་པ་དང་། སྲོག་ཏུ་འདུ་ཤེས་༄༢༢༥ཨ་༌༎ པ་དང་། གང་ཟག་ཏུ་འདུ་ཤེས་པ་མ་བྱུང་ངོ་༎ རབ་འབྱོར་།
 तस्मात् तर्हि सुभूते बोधिसत्वेन महासत्वेन सर्वसंज्ञा वर्जयित्वा फ़ोलिओ ७अ (ग् १३८२; छक् १८४।९-१८५।४; दु १५६।१४-१५७।१३;	དེ་ལྟ་བས་ན་། བྱང་ཆུབ་སེམས་དཔའ་སེམས་དཔའ་ཆེན་པོས་འདུ་ཤེས་ཐམས་ཅད་རྣམ་པར་སྤངས་ཏེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་བྱའོ་༎ གཟུགས་ལ་མི་གནས་པར་སེམས་བསྐྱེད་པར་བྱའོ་༎ སྒྲ་དང་། དྲི་དང་། རོ་དང་། རེག་བྱ་དང་། ཆོས་ལའང་མི་གནས་པར་སེམས་བསྐྱེད་པར་བྱའོ་༎ ཆོས་མེད་པ་ལའང་མི་གནས་པར་སེམས་བསྐྱེད་པར་བྱའོ་༎ ཅི་ལའང་མི་གནས་པར་སེམས་བསྐྱེད་པར་བྱའོ་༎ དེ་ཅིའི་ཕྱིར་ཞེ་ན་། གནས་པ་གང་ཡིན་པ་དེ་ཉིད་མི་གནས་པའི་ཕྱིར་ཏེ་། དེ་བས་ན་། དེ་བཞིན་གཤེགས་པས་འདི་སྐད་དུ་། བྱང་ཆུབ་སེམས་དཔས་མི་གནས་པར་སྦྱིན་པ་སྦྱིན་པར་བྱའོ་༎
 म्म् ३४।२-३५।२; च्ज़् ४४।६-४५।११; पर् १८६।११-१८७।७; तिब् २५३।५।७-२५४।१।७)	ཞེས་གསུངས་སོ་༎ ཡང་རབ་འབྱོར་། བྱང་ཆུབ་སེམས་དཔས་འདི་ལྟར་སེམས་ཅན་ཐམས་ཅད་ཀྱི་དོན་གྱི་ཕྱིར་སྦྱིན་པ་ཡོངས་སུ་གཏང་བར་བྱའོ་༎ སེམས་ཅན་དུ་འདུ་ཤེས་པ་གང་ཡིན་པ་དེ་ཉིད་ཀྱང་འདུ་ཤེས་མེད་པ་སྟེ་། དེ་བཞིན་གཤེགས་པས་སེམས་ཅན་ཐམས་ཅད་ཅེས་གང་གསུངས་པ་དེ་བདག་ཉིད་ཀྱང་མེད་པའོ་༎ དེ་ཅིའི་ཕྱིར་ཞེ་ན་། རབ་འབྱོར་། དེ་བཞིན་གཤེགས་པ་ནི་། ཡང་དག་པར་གསུང་པ་། བདེན་པར་གསུང་བ་། དེ་བཞིན་ཉིད་དུ་གསུང་བ་སྟེ་། དེ་བཞིན་གཤེགས་པ་ནི་། མ་ནོར་བ་དེ་བཞིན་ཉིད་གསུང་བའི་ཕྱིར་རོ་༎ ༄༢༢༥བ་ཡང་རབ་འབྱོར་། དེ་བཞིན་གཤེགས་པས་ཆོས་གང་མངོན་པར་རྫོགས་པར་སངས་རྒྱས་པའམ་། བསྟན་པ་དེ་ལ་ནི་། བདེན་པ་ཡང་མེད་། རྫུན་པ་ཡང་མེད་དོ་༎ རབ་འབྱོར་། འདི་ལྟ་སྟེ༏་དཔེར་ན་། མིག་དང་ལྡན་པའི་མི་ཞིག་མུན་པར་ཞུགས་ན་ཅི་ཡང་མི་མཐོང་བ་དེ་བཞིན་དུ་གང་དངོས་པོར་ལྷུང་བས་སྦྱིན་པ་ཡོངས་སུ་གཏོང་བའི་བྱང་ཆུབ་སེམས་དཔར་བལྟའོ༏་༏རབ་འབྱོར་། འདི་ལྟ་སྟེ་། དཔེར་ན་། ནམ་ལངས་ཏེ་ཉི་མ་ཤར་ནས་མིག་དང་ལྡན་པའི་མིས་གཟུགས་རྣམ་པ་སྣ་ཚོགས་དག་མཐོང་བ་དེ་བཞིན་དུ་གང་དངོས་པོར་མ་ལྷུང་བས་སྦྱིན་པ་ཡོངས་སུ་གཏོང་བའི་བྱང་ཆུབ་སེམས་དཔར་བལྟའོ་༎ ཡང་རབ་འབྱོར་། རིགས་ཀྱི་བུའམ་། རིགས་ཀྱི་བུ་མོ་གང་དག་ཆོས་ཀྱི་རྣམ་གྲངས་འདི་ལེན་པ་དང་། འཛིན་པ་དང་། ཀློག་པ་དང་། ཀུན་ཆུབ་པར་བྱེད་པ་དང་། གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་པ་དེ་དག་ནི་། དེ་བཞིན་གཤེགས་པས་མཁྱེན་། དེ་དག་ནི་། དེ་བཞིན་གཤེགས་པས་གཟིགས་ཏེ་། སེམས་ཅན་དེ་དག་ཐམས་ཅད་ནི་། བསོད་ནམས་ཀྱི་ཕུང་པོ་དཔག་ཏུ་མེད་པ་བསྐྱེད་པར་འགྱུར་རོ་༎ ཡང་རབ་འབྱོར་། སྐྱེས་པའམ་། བུད་མེད་གང་ཞིག་སྔ་དྲོའི་དུས་ཀྱི་ཚེ་ལུས་གངགའའི་ཀླུང་གི་བྱེ་མ་སྙེད་ཡོངས་སུ་གཏོང་ལ་། ཕྱེད་ཀྱི་དུས་དང་། ཕྱི་དྲོའི་དུས་ཀྱི་ཚེ་ཡང་ལུས་གངགའའི་ཀླུང་གི་བྱེ་མ་སྙེད་ཡོངས་སུ་གཏོང་སྟེ་། རྣམ་གྲངས་འདི་ལྟ་༄༢༢༦ཨ་༌༎ བུར་བསྐལ་པ་བྱེ་བ་ཁྲག་ཁྲིག་འབུམ་ཕྲག་དུ་མར་ལུས་ཡོངས་སུ་གཏོང་བ་བས་། གང་གིས་ཆོས་ཀྱི་རྣམ་གྲངས་འདི་ཐོས་ནས་མི་སྤོང་ན་། དེ་ཉིད་གཞི་དེ་ལས་བསོད་ནམས་ཆེས་མང་དུ་གྲངས་མེད་དཔག་ཏུ་མེད་པ་བསྐྱེད་ན་། གང་གིས་ཡི་གེར་བྲིས་ནས་ལེན་པ་དང་། འཛིན་པ་དང་། ཀློག་པ་དང་། ཀུན་ཆུབ་པར་བྱེད་པ་དང་། གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་པ་ལྟ་ཅི་སྨོས་། ཡང་རབ་འབྱོར་། ཆོས་ཀྱི་རྣམ་གྲངས་འདི་ནི་། བསམ་གྱིས་མི་ཁྱབ་ཅིང་མཚུངས་པ་མེད་དེ་། ཆོས་ཀྱི་རྣམ་གྲངས་འདི་ནི༏་ཐེག་པ་མཆོག་ལ་ཡང་དག་པར་ཞུགས་པའི་སེམས་ཅན་རྣམས་ཀྱི་དོན་དང་། ཐེག་པ་ཕུལ་དུ་ཕྱིན་པ་ལ་ཡང་དག་པར་ཞུགས་པའི་སེམས་ཅན་རྣམས་ཀྱི་དོན་གྱི་ཕྱིར་དེ་བཞིན་གཤེགས་པས་གསུངས་སོ་༎ གང་དག་ཆོས་ཀྱི་རྣམ་གྲངས་འདི་ལེན་པ་དང་། འཛིན་པ་དང་། ཀློག་པ་དང་། ཀུན་ཆུབ་པར་བྱེད་པ་དང་། གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་པ་དེ་དག་ནི་། དེ་བཞིན་གཤེགས་པས་མཁྱེན་། དེ་དག་ནི་། དེ་བཞིན་གཤེགས་པས་གཟིགས་ཏེ་། སེམས་ཅན་དེ་དག་ཐམས་ཅད་ནི་། བསོད་ནམས་ཀྱི་ཕུང་པོ་དཔག་ཏུ་མེད་པ་དང་ལྡན་པར་འགྱུར་རོ་༎ བསོད་ནམས་ཀྱི་ཕུང་པོ་བསམ་གྱིས་མི་ཁྱབ་པ་དང་། མཚུངས་པ་མེད་པ་དང་། གཞལ་དུ་མེད་པ་དང་། ཚད་མེད་པ་དང་ལྡན་༄༢༢༦བ་པར་འགྱུར་ཏེ་།
 १। ःरिमाणेन । सर्वे ते सत्वा ममांसेन बोधिं धारयिष्यन्ति ।	སེམས་ཅན་དེ་དག་ཐམས་ཅད་ངའི་བྱང་ཆུབ་ཕྲག་པ་ལ་ཐོགས་པར་འགྱུར་རོ་༎
 तत् कस्य हेतोः न हि शक्यं सुभूते अयं धर्मपर्यायो हीनाधिमुक्तिकैः सत्वैः श्रोतुं।	དེ་ཅིའི་ཕྱིར་ཞེ་ན་། རབ་འབྱོར་། དམན་པ་ལ་མོས་པ་རྣམས་ཀྱིས་ཆོས་ཀྱི་རྣམ་གྲངས་འདི་མཉན་པར་མི་ནུས་ཏེ་།
 नात्मदृष्टिकैर् न सत्वजीवपुद्गलदृष्टिकैः	བདག་ཏུ་ལྟ་བ་རྣམས་ཀྱིས་མ་ཡིན་། སེམས་ཅན་དུ་ལྟ་བ་རྣམས་ཀྱིས་མ་ཡིན་། སྲོག་ཏུ་ལྟ་བ་རྣམས་ཀྱིས་མ་ཡིན་ཞིང་།
 २। शक्यं श्रोतुं उद्ग्रहीतुं वा । यावत् पर्यवाप्तुं वा नेदं स्थानं विद्यते ।	གང་ཟག་ཏུ་ལྟ་བ་རྣམས་ཀྱིས་མཉན་པ་དང་། བླང་བ་དང་། གཟུང་བ་དང་། ཀློག་པ་དང་། ཀུན་ཆུབ་པར་བྱེད་མི་ནུས་ཏེ་། དེ་ནི་། གནས་མེད་པའི་ཕྱིར་རོ་༎
 अपि तु खलु पुनः सुभूते यत्र पृथिवीप्रदेशे इदं सूत्रं प्रकाशयिष्यति । पूजनीयः स ३। पृथिवीप्रदेशो भविष्यति ।	ཡང་རབ་འབྱོར་། ས་ཕྱོགས་གང་ན་མདོ་སྡེ་འདི་སྟོན་པའི་ས་ཕྱོགས་དེ་།
 सदेवमानुषासुरस्य लोकस्य वन्दनीयः प्रदक्षिणीकरणीयश् चैत्यभूत स पृथिवीप्रदेशो भविष्यति ।	ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་གྱིས་མཆོད་པར་འོས་པར་འགྱུར་རོ་༎ ས་ཕྱོགས་དེ་ཕྱག་བྱ་བར་འོས་པ་དང་། བསྐོར་བ་བྱ་བར་འོས་པར་ཡང་འགྱུར་རོ་༎ ས་ཕྱོགས་དེ་ནི་། མཆོད་རྟེན་ལྟ་བུར་འགྱུར་རོ་༎ རབ་འབྱོར་།
 ये ते सुभूते कुलपुत्रा ४। वा कुलदुहितरो वा । इमान् एवंरूपान् सूत्रान्तान् उद्ग्रहीष्यन्ति यावत् पर्यवाप्स्यन्ति ।	རིགས་ཀྱི་བུའམ་རིགས་ཀྱི་བུ་མོ་གང་དག་འདི་ལྟ་བུའི་མདོ་སྡེའི་ཚིག་འདི་དག་ལེན་པ་དང་། འཛིན་པ་དང་། ཀློག་པ་དང་། ཀུན་ཆུབ་པར་བྱེད་པ་དེ་དག་ནི་། མནར་བར་འགྱུར་། ཤིན་ཏུ་མནར་བར་འགྱུར་རོ་༎ དེ་ཅིའི་ཕྱིར་ཞེ་ན་།
 ते परिभूता भविष्यन्ति सुपरिभूताः यानि च तेषां सत्वानां पूर्वजन्मिकान्य् अशुभानि कर्माण्य्	རབ་འབྱོར་། སེམས་ཅན་དེ་དག་གིས་ཚེ་རབས་སྔ་མའི་མི་དགེ་བའི་ལས་ངན་སོང་དུ་སྐྱེ་བར་འགྱུར་བ་གང་དག་བྱས་པ་དག་ཚེ་འདི་ཉིད་ལ་མནར་བས་། ཚེ་རབས་སྔ་མའི་མི་དགེ་བའི་ལས་དེ་དག་འབྱང་བར་འགྱུར་ཏེ་།
 ५। अपायसंवर्तनीयानि तानि दृष्ट एव धर्मे परिभूततया क्षपयिष्यन्ति बुद्दबोधिं चानुप्राप्स्यन्ति ।	སངས་རྒྱས་ཀྱི་བྱང་༄༢༢༧ཨ་༌༎ ཆུབ་ཀྱང་འཐོབ་པར་འགྱུར་བའི་ཕྱིར་རོ་༎
 अभिजानाम्य् अहं सुभूते अतीते ऽध्वन्य् असंख्येयैः कल्पैर् असंख्येयतरैर्	རབ་འབྱོར་། ངས་མངོན་པར་ཤེས་ཏེ་། འདས་པའི་དུས་བསྐལ་པ་གྲངས་མེད་པའི་ཡང་ཆེས་གྲངས་མེད་པ་ན་།
 ६। दीपंकरस्य तथागतस्यार्हतः सम्यक्संबुद्धस्य परेण चतुरशीतिर् बुद्धकोटीनियुतशतसहस्राण्य् अभूवन् यानि मया आरागितानि आराग्य च न विरागितानि । फ़ोलिओ ७ब् (ग् १३८३; छक् १८५।४-२७; दु १५७।१३-१५९।२; म्म् ३५।२-३६।३; च्ज़् ४५।११-४७।५; पर् १८७।७-देएस्त्; तिब् २५४।१।७-२।६)	དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ཀྱི་ཕ་རོལ་གྱི་ཡང་ཆེས་ཕ་རོལ་ན་། སངས་རྒྱས་བྱེ་བ་ཁྲག་ཁྲིག་འབུམ་ཕྲག་བརྒྱད་ཅུ་རྩ་བཞི་དག་བྱུང་བ་ངས་མཉེས་པར་བྱས་ཏེ་། མཉེས་པར་བྱས་ནས་ཐུགས་མ་ཕྱུང་བར་བྱས་ཏེ་། རབ་འབྱོར་།
 १। यच् च मया सुभूते ते बुद्धा भगवन्त आराग्य न विरागिता यच् च चरिमे काले पश्चिमायां पंचाशत्यां वर्तमानायाम् इमां सूत्रान्तान् उद्ग्रहीष्यन्ति	སངས་རྒྱས་བཅོམ་ལྡན་འདས་དེ་དག་ངས་མཉེས་པར་བྱས་ནས་ཐུགས་བྱུང་བར་མ་བྱས་པ་གང་ཡིན་པ་དང་། ཕྱི་མའི་དུས་ལྔ་བརྒྱ་ཐ་མར་གྱུར་པ་ན་། མདོ་སྡེ་འདི་ལེན་པ་དང་། འཛིན་པ་དང་། ཀློག་པ་དང་། ཀུན་ཆུབ་པར་བྱེད་པ་གང་ཡིན་པ་ལས་། རབ་འབྱོར་།
 यावत् पर्यवाप्स्यन्ति । अस्य सुभूते २। पुण्यस्कन्धस्यासौ पूर्वकः पुण्यस्कन्धः शततमीम् अपि कलान् नोपैति । सहस्रतमीम् अपि ।	བསོད་ནམས་ཀྱི་ཕུང་པོ་འདི་ལ་བསོད་ནམས་ཀྱི་ཕུང་པོ་སྔ་མས་བརྒྱའི་ཆར་ཡང་མི་ཕོད་།
 शतसहस्रतमीम् अपि । संख्याम् अपि कलाम् अपि गणनाम् अप्य् उपमाम् अप्य् उपनिशाम् ३। अपि न क्षमते ।	སྟོང་གི་ཆ་དང་། འབུམ་གྱི་ཆ་དང་། གྲངས་དང་། ཆ་དང་། བགྲང་བ་དང་། དཔེ་དང་། ཟླ་དང་། རྒྱུར་ཡང་མི་བཟོད་དོ་༎ རབ་འབྱོར་།
 सचेत् सुभूते तेषां कुलपुत्राणां कुलदुहित्रीणां च पुण्यस्कन्धं भाषेयं यावन्तस् ते सत्वा कुलपुत्राः कुलदुहितरश् च तस्मिन् समये पुण्यस्कन्धं ४। परिग्रहीष्यन्ति ।	གལ་ཏེ་དེའི་ཚེ་རིགས་ཀྱི་བུའམ་རིགས་ཀྱི་བུ་མོ་དག་བསོད་ནམས་ཀྱི་ཕུང་པོ་ཇི་སྙེད་རབ་ཏུ་འཛིན་པར་འགྱུར་བའི་རིགས་ཀྱི་བུའམ་རིགས་ཀྱི་བུ་མོ་དེ་དག་གི་བསོད་ནམས་ཀྱི་ཕུང་པོ་ངས་བརྗོད་ན་། སེམས་ཅན་རྣམས་མྱོ་མྱོ་པོར་འགྱུར་ཏེ་། སེམས་འཁྲུགས་པར་འགྱུར་རོ་༎ ཡང་རབ་འབྱོར་།
 उन्मादं सत्वा अनुप्राप्नुयुश् चित्तविक्षेपं वा गच्छेयुः अपि तु खलु पुनः सुभूते अचिन्त्यो ऽयं धर्मपर्यायः अस्याचिन्त्य एव विपाकः ॥	ཆོས་ཀྱི་རྣམ་༄༢༢༧བ་གྲངས་འདི་བསམ་གྱིས་མི་ཁྱབ་སྟེ་། འདིའི་རྣམ་པར་སྨིན་པ་ཡང་བསམ་གྱིས་མི་ཁྱབ་པ་ཉིད་དུ་རིག་པར་བྱའོ་༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ་༎ བཅོམ་ལྡན་འདས་།
 ५। आह । कथं भगवन् बोधिसत्वयानसंप्रस्थितेन स्थातव्यं कथं प्रतिपत्तव्यं कथं चित्तं प्रगृहीतव्यं ।	བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་ཇི་ལྟར་གནས་པར་བགྱི་། ཇི་ལྟར་བསྒྲུབ་པར་བགྱི་། ཇི་ལྟར་སེམས་རབ་ཏུ་གཟུངས་བར་བགྱི་།
 भगवान् आह ।	བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་།
 इह सुभूते बोधिसत्वयानसंप्रस्थितेनैवं चित्तम् उत्पादयितव्यं	འདི་ལ་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་འདི་སྙམ་དུ་།
 ६। सर्वसत्वा मया अनुपधिशेषे निर्वाणधातौ परिनिर्वापयितव्याः एवं च सत्वान् परिनिर्वाप्य न कश्चित् सत्वः परिनिर्वापितो भवति ।	བདག་གིས་སེམས་ཅན་ཐམས་ཅད་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་བཟླའོ་༎ དེ་ལྟར་སེམས་ཅན་རྣམས་ཡོངས་སུ་མྱ་ངན་ལས་བཟླས་ཀྱང་སེམས་ཅན་གང་ཡང་ཡོངས་སུ་མྱ་ངན་ལས་བཟླས་པར་གྱུར་པ་མེད་དོ་༎ སྙམ་དུ་སེམས་བསྐྱེད་པར་བྱའོ་༎
 तत् कस्य हेतोः सचेत् फ़ोलिओ ८अ (ग् १३८४; छक् १८५।२७-१८६।२२; दु १५९।२-१६०।१०; म्म् ३६।३-३७।१६; च्ज़् ४७।५-४९।५; पर् देएस्त्-१८८।१०; तिब् २५४।२।६-४।४)	དེ་ཅིའི་ཕྱིར་ཞེ་ན་། རབ་འབྱོར་།
 १। सुभूते बोधिसत्वस्य सत्वसंज्ञा प्रवर्तेत ।	གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་། བྱང་ཆུབ་སེམས་དཔའ་ཞེས་མི་བྱ་ལ་། གང་ཟག་གི་བར་དུ་འདུ་ཤེས་འཇུག་ན་ཡང་དེ་བྱང་ཆུབ་སེམས་དཔའ་ཞེས་མི་བྱ་བའི་ཕྱིར་རོ་༎ དེ་ཅིའི་ཕྱིར་ཞེ་ན་།
 जीवसंज्ञा पुद्गलसंज्ञा वा न स बोधिसत्व इति वक्तव्यः तत् कस्य हेतोः नास्ति सुभूते स धर्मो यो बोधिसत्वयानसंप्रस्थितो नाम ।	རབ་འབྱོར་། གང་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་ཞེས་བྱ་བའི་ཆོས་དེ་གང་ཡང་མེད་པའི་ཕྱིར་རོ་༎ རབ་འབྱོར་།
 तत् किं मन्यसे	འདི་ཇི་སྙམ་དུ་སེམས་། དེ་བཞིན་༄༢༢༨ཨ་༌༎
 २। सुभूते अस्ति स कश्चिद् धर्मो यस् तथागतेन दीपंकरस्य तथागतस्यान्तिकाद् अनुत्तरां सम्यक्संबोधिम् अभिसंबुद्धः आह ।	གཤེགས་པས་དེ་བཞིན་གཤེགས་པ་མར་མེ་མཛད་ལས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་ཡོད་དམ་། དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ་༎ བཅོམ་ལྡན་འདས༏་དེ་བཞིན་གཤེགས་པས་དེ་བཞིན་གཤེགས་པ་མར་མེ་མཛད་ལས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་ཡང་མ་མཆིས་སོ་༎ དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ་༎ རབ་འབྱོར་། དེ་དེ་བཞིན་ནོ་༎ དེ་དེ་བཞིན་ཏེ་།
 नास्ति स भगवन् कश्चिद् धर्मो यस् तथागतेन दीपंकरस्य ३। तथागतस्यान्तिकाद् अनुत्तरा सम्यक्संबोधिम् अभिसंबुद्धः आह ।	དེ་བཞིན་གཤེགས་པས་དེ་བཞིན་གཤེགས་པ་མར་མེ་མཛད་ལས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་མེད་དོ་༎ རབ་འབྱོར་། གལ་ཏེ་དེ་བཞིན་གཤེགས་པས་གང་མངོན་པར་རྫོགས་པར་སངས་རྒྱས་པའི་ཆོས་དེ་འགའ་ཞིག་ཡོད་པར་གྱུར་ན་། དེ་བཞིན་གཤེགས་པ་མར་མེ་མཛད་ཀྱིས་ང་ལ་བྲམ་ཟེའི་ཁྱེའུ་། ཁྱོད་མ་འོངས་པའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤའཀྱ་ཐུབ་པ་༄༢༢༨བ་ཞེས་བྱ་བར་འགྱུར་རོ་༎ ཞེས་ལུང་མི་སྟོན་པ་ཞིག་ན་། རབ་འབྱོར་། འདི་ལྟར་དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་མེད་པས་། 
 तस्माद् अहं दीपंकरेण तथागतेन व्याकृतो भविष्यसि त्वं माणवानागते ऽध्वनि शाक्यमुनिर् नाम तथागतो	དེའི་ཕྱིར་དེ་བཞིན་གཤེགས་པ་མར་མེ་མཛད་ཀྱིས་ངལ་བྲམ་ཟེའི་ཁྱེའུ་། ཁྱོད་མ་འོངས་པའི་དུས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤའཀྱ་ཐུབ་པ་ཞེས་བྱ་བར་འགྱུར་རོ་༎ ཞེས་ལུང་བསྟན་ཏོ་༎ དེ་ཅིའི་ཕྱིར་ཞེ་ན་། རབ་འབྱོར་། དེ་བཞིན་གཤེགས་པ་ཞེས་བྱ་བ་ནི་། ཡང་དག་པ་དེ་བཞིན་ཉིད་ཀྱི་ཚིག་བླ་དབ༹གས་ཡིན་པའི་ཕྱིར་རོ་༎
 ४। ऽर्हन् सम्यक्संबुद्धस् तत् कस्य हेतोस् तथागत इति सुभूते तथताया एतद् अधिवचनं यः कश्चित् सुभूते एवं वदेत् तथागतेनानुत्तरा सम्यक्संबोधिर् अभिसंबुद्धेति ।	རབ་འབྱོར་། གང་ལ་ལ་ཞིག་འདི་སྐད་དུ་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་སོ་༎ ཞེས་ཟེར་ན་། དེ་ལོག་པར་སྨྲ་བ་ཡིན་ནོ་༎ དེ་ཅིའི་ཕྱིར་ཞེ་ན་།
 ५। नास्ति सुभूते स कश्चिद् धर्मो यस् तथागतेनानुत्तरा सम्यक्संबोधिर् अभिसंबुद्धः	རབ་འབྱོར་། དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་མེད་པའི་ཕྱིར་རོ་༎ རབ་འབྱོར་།
 यः सुभूते तथागतेन धर्मो ऽभिसंबुद्धस् तत्र न सत्यं न मृषाः तस्मात् तथागतो भाषते ।	དེ་བཞིན་གཤེགས་པས་ཆོས་གང་མངོན་པར་རྫོགས་པར་སངས་རྒྱས་པ་དེ་ལ་བདེན་པ་ཡང་མེད་། རྫུན་པ་ཡང་མེད་དེ་། དེ་བས་ན་། དེ་བཞིན་གཤེགས་པས་ཆོས་ཐམས་ཅད་སངས་རྒྱས་༄༢༢༩ཨ་༌༎ ཀྱི་ཆོས་སོ་༎ ཞེས་གསུངས་ངོ་༎ རབ་འབྱོར་།
 सर्वधर्मा ६। बुद्धधर्मा इति ।	ཆོས་ཐམས་ཅད་ཅེས་བྱ་བ་ནི་།
 सर्वधर्मा इति सुभूते सर्वे ते अधर्मास् तेनोच्यन्ते सर्वधर्मा इति ॥	དེ་དག་ཐམས་ཅད་ཆོས་མེད་པ་ཡིན་ཏེ་། དེ་བས་ན་། ཆོས་ཐམས་ཅད་སངས་རྒྱས་ཀྱི་ཆོས་ཞེས་བྱའོ་༎ རབ་འབྱོར་། འདི་ལྟ་སྟེ་།
 तद्यथापि नाम सुभूते पुरुषो भवेद् उपेतकायो महाकायः सुभूतिर् आह । यो फ़ोलिओ ८ब् (ग् १३८५; छक् १८६।२२-१८७।१५; दु १६०।१०-१६२।१; म्म् ३७।१६-३९।२; च्ज़् ४९।५-५०।१४; पर् १८८।१०-१८९।९; तिब् २५४।४।४-२५५।१।१)	དཔེར་ན་། མི་ཞིག་ལུས་དང་ལྡན་ཞིང་ལུས་ཆེན་པོར་གྱུར་པ་བཞིན་ནོ་༎ ཚེ་དང་ལྡན་པ་རབ་འབྱོར་གྱིས་གསོལ་པ༏་བཅོམ་ལྡན་འདས་།
 १। ऽसौ तथागतेन पुरुषो भाषित उपेतकायो महाकायः अकायः स भगवंस् तथागतेन भाषितस् तेनोच्यते उपेतकायो महाकायः भगवान् आह ।	དེ་བཞིན་གཤེགས་པས་མི་ཞིག་ལུས་དང་ལྡན་ཞིང་ལུས་ཆེན་པོ་ཞེས་གང་གསུངས་པ་དེ་། དེ་བཞིན་གཤེགས་པས་ལུས་མ་མཆིས་པར་གསུངས་ཏེ་། དེས་ན་། ལུས་དང་ལྡན་ཞིང་ལུས་ཆེན་པོ་ཞེས་བགྱིའོ་༎ བཅོམ་ལྡན་འདས་ཀྱིས་བཀའ་སྩལ་པ་།
 एवम् एतत् सुभूते	རབ་འབྱོར་། དེ་དེ་བཞིན་ཏེ་།
 २। यो बोधिसत्व एवं वदेद् अहं सत्वान् परिनिर्वापयिष्यामीति ।	བྱང་ཆུབ་སེམས་དཔའ་གང་འདི་སྐད་དུ་། བདག་གིས་སེམས་ཅན་རྣམས་ཡོངས་སུ་མྱ་ངན་ལས་བཟླའོ་༎ ཞེས་ཟེར་ན་། དེ་བྱང་ཆུབ་སེམས་དཔའ་ཞེས་མི་བྱའོ་༎ དེ་ཅིའི་ཕྱིར་ཞེ་ན་།
 न स बोधिसत्व इति वक्तव्यः तत् कस्य हेतोः अस्ति सुभूते स कश्चिद् धर्मो यो बोधिसत्वो नाम । आह ।	རབ་འབྱོར་། གང་བྱང་ཆུབ་སེམས་དཔའ་ཞེས་བྱ་བའི་ཆོས་དེ་གང་ཡང་ཡོད་དམ་། རབ་འབྱོར་གྱིས་གསོལ་པ་།
 नो हीदं भगवन्	བཅོམ་ལྡན་འདས་། དེ་ནི་། མ་མཆིས་ལགས་སོ་༎
 ३। भगवान् आह ।	བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། དེ་བས་ན་། དེ་བཞིན་གཤེགས་པས་ཆོས་ཐམས་ཅད་ནི་། སེམས་ཅན་མེད་པ་། སྲོག་མེད་པ་། གང་ཟག་མེད་པའོ་༎ ཞེས་གསུང་ངོ་༎
 तस्मात् तथागतो भाषते निःसत्वाः सर्वधर्माः निर्जीवा निष्पुद्गलाः यः सुभूते बोधिसत्व एवं वदेद् अहं क्षेत्रव्यूहान् निष्पादयिष्यामीति ।	རབ་༄༢༢༩བ་འབྱོར༏་བྱང་ཆུབ་སེམས་དཔའ་གང་ཞིག་འདི་སྐད་དུ་། བདག་གིས་ཞིང་བཀོད་པ་རྣམས་བསྒྲུབ་བོ་༎ ཞེས་ཟེར་ན་།
 सो ऽपि तथैव	དེ་ཡང་དེ་བཞིན་དུ་བརྗོད་པར་བྱའོ་༎ དེ་ཅིའི་ཕྱིར་ཞེ་ན་།
 ४। वक्तव्यः तत् कस्य हेतोः क्षेत्रव्यूहाः क्षेत्रव्यूहा इति सुभूते अव्यूहास् ते तथागतेन भाषितास् तेनोच्यन्ते क्षेत्रव्यूहा इति ।	རབ་འབྱོར་ཞིང་བཀོད་པ་རྣམས་ཞིང་བཀོད་པ་རྣམས་ཞེས་བྱ་བ་དེ་ནི་། དེ་དག་བཀོད་པ་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ་། དེས་ན་ཞིང་བཀོད་པ་རྣམས་ཞེས་བྱའོ་༎
 यः सुभूते बोधिसत्वो निरात्मानो धर्मा निरात्मानो	རབ་འབྱོར༏་བྱང་ཆུབ་སེམས་དཔའ་གང་ཞིག་ཆོས་རྣམས་ནི་། བདག་མེད་པའོ་༎ ཆོས་རྣམས་ནི་། བདག་མེད་པའོ་༎
 ५। धर्मा इत्य् अधिमुच्यते स तथागतेनार्हता सम्यक्संबुद्धेन बोधिसत्वो बोधिसत्व इत्य् आख्यातस् तत् किं मन्यसे सुभूते संविद्यते तथागतस्य मांसचक्षुः आह ।	ཞེས་མོས་པ་དེ་ནི་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བྱང་ཆུབ་སེམས་དཔའ་བྱང་ཆུབ་སེམས་དཔའོ་༎ ཞེས་བརྗོད་དོ་༎ རབ་འབྱོར་། འདི་ཇི་སྙམ་དུ་སེམས་། དེ་བཞིན་གཤེགས་པ་ལ་ཤའི་སྤྱན་མངའམ་། རབ་འབྱོར་གྱིས་གསོལ་པ་།
 एवम् एतद् भगवन्	བཅོམ་ལྡན་འདས་། དེ་དེ་ལྟ་ལགས་ཏེ་།
 ६। संविद्यते तथागतस्य मांसचक्षुः ॥	དེ་བཞིན་གཤེགས་པ་ལ་ཤའི་སྤྱན་མངའོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། འདི་ཇི་སྙམ་དུ་སེམས་། དེ་བཞིན་གཤེགས་པ་ལ་ལྷའི་སྤྱན་མངའམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་དེ་ལྟ་ལགས་ཏེ་། དེ་བཞིན་གཤེགས་པ་ལ་ལྷའི་སྤྱན་མངའོ་༎
 भगवान् आह ।	བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་།
 तत् किं मन्यसे सुभूते संविद्यते तथागतस्य दिव्यं चक्षुः प्रज्ञाचक्षुर् धर्मचक्षुर् बुद्धचक्षुः आहैवम् एतद् भगवन् संविद्यते तथागतस्य फ़ोलिओ ९अ (ग् १३८६; छक् १८७।१४-१८८।७; दु १६२।१-१६३।५; म्म् ३९।२-४०।८; च्ज़् ५०।१४-५२।१४; पर् १८९।१०-१९०।७; तिब् २५५।१।१-२।१)	འདི་ཇི་སྙམ་དུ་སེམས་། དེ་བཞིན་གཤེགས་པ་ལ་ཤེས་རབ་ཀྱི་སྤྱན་མངའམ་། རབ་འབྱོར་། ༄༢༣༠ཨ་༌༎ གྱིས་གསོལ་པ་། བཅོམ་ལྡན་འདས་། དེ་དེ་ལྟ་ལགས་ཏེ་། དེ་བཞིན་གཤེགས་པ་ལ་ཤེས་རབ་ཀྱི་སྤྱན་མངའོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། འདི་ཇི་སྙམ་དུ་སེམས་། དེ་བཞིན་གཤེགས་པ་ལ་ཆོས་ཀྱི་སྤྱན་མ་ངའམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་དེ་ལྟ་ལགས་ཏེ་།
 १। दिव्यं चक्षुः प्रज्ञाचक्षुर् धर्मचक्षुर् बुद्धचक्षुः ॥	དེ་བཞིན་གཤེགས་པ་ལ་ཆོས་ཀྱི་སྤྱན་མངའོ་༎ བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། འདི་ཇི་སྙམ་དུ་སེམས་། དེ་བཞིན་གཤེགས་པ་ལ་སངས་རྒྱས་ཀྱི་སྤྱན་མངའམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་དེ་ལྟ་ལགས་ཏེ་། དེ་བཞིན་གཤེགས་པ་ལ་སངས་རྒྱས་ཀྱི་སྤྱན་མངའོ་༎
 भगवान् आह ।	བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་།
 तत् किं मन्यसे सुभूते यावन्त्यो गंगानद्यां वालुकास् तावन्त्य गंगानद्यो भवेयुस् तासु या वालुकास् तावन्त एव लोकधातवो	འདི་ཇི་སྙམ་དུ་སེམས་། གངགའའི་ཀླུང་གི་བྱེ་མ་ཇི་སྙེད་པ་གངགའའི་ཀླུང་ཡང་དེ་སྙེད་དུ་གྱུར་ལ་། དེ་དག་གི་བྱེ་མ་ཇི་སྙེད་པ་དེ་སྙེད་ཀྱི་འཇིག་རྟེན་གྱི་ཁམས་སུ་གྱུར་ན་།
 २। भवेयुः कच्चिद् बहवस् ते लोकधातवो भवेयुः भगवान् आह ।	འཇིག་རྟེན་གྱི་ཁམས་དེ་དག་ཅི་མང་བ་ཡིན་ནམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་དེ་ལྟ་ལགས་ཏེ་། འཇིག་རྟེན་གྱི་ཁམས་དེ་དག་མང་བ་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་།
 यावन्तः सुभूते तेषु लोकधातुषु सत्वास् तेषाम् अहं नानाभावां चित्तधारां जानीयास् तत् कस्य हेतोश्	རབ་འབྱོར་། འཇིག་རྟེན་གྱི་ཁམས་དེ་དག་ན་སེམས་ཅན་ཇི་སྙེད་ཡོད་པ་དེ་དག་གི་བསམ་པ་ཐ་༄༢༣༠བ་དད་པའི་སེམས་ཀྱི་རྒྱུན་ངས་རབ་ཏུ་ཤེས་སོ་༎ དེ་ཅིའི་ཕྱིར་ཞེ་ན་། རབ་འབྱོར་། སེམས་ཀྱི་རྒྱུན་ཞེས་བྱ་བ་ནི་། དེ་རྒྱུན་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ་།
 ३। चित्तधारा चित्तधारा इति सुभूते अधारास् तास् तथागतेन भाषितास् तेनोच्यन्ते चित्तधारा इति ।	དེས་ན༏་སེམས་ཀྱི་རྒྱུན་ཞེས་བྱའོ་༎
 तत् कस्य हेतोर् अतीतं सुभूते चित्तं नोपलभ्यते ।	དེ་ཅིའི་ཕྱིར་ཞེ་ན་། རབ་འབྱོར་། འདས་པའི་སེམས་ཀྱང་དམིགས་སུ་མེད་།
 अनागतं चित्तं नोपलभ्यते	མ་འོངས་པའི་སེམས་ཀྱང་དམིགས་སུ་མེད་།
 ४। । प्रत्युत्पन्नं नोपलभ्यते ।	ད་ལྟར་བྱུང་བའི་སེམས་ཀྱང་དམིགས་སུ་མེད་པའི་ཕྱིར་རོ་༎ རབ་འབྱོར་།
 तत् किं मन्यसे सुभूते य इमं त्रिसाहस्रमहासाहस्रं लोकधातुं सप्तरत्नपरिपूर्णं कृत्वा दानं दद्याद् अपि नु स कुलपुत्रो वा कुलदुहिता	འདི་ཇི་སྙམ་དུ་སེམས་། གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རིན་པོ་ཆེ་སྣ་བདུན་གྱིས་ཡོངས་སུ་གང་བར་བྱས་ཏེ་སྦྱིན་པ་བྱིན་ན་། རིགས་ཀྱི་བུའམ་། རིགས་ཀྱི་བུ་མོ་དེ་།
 ५। वा ततोनिदानं बहु पुण्यं प्रसवेत । आह ।	གཞི་དེ་ལས་བསོད་ནམས་མང་དུ་བསྐྱེད་དམ་། རབ་འབྱོར་གྱིས་གསོལ་པ་། བཅོམ་ལྡན་འདས་།
 बहु भगवन् बहु सुगत ।	མང་ལགས་སོ་༎ བདེ་བར་གཤེགས་པ་། མང་ལགས་སོ་༎
 भगवान् आह ।	བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་།
 एवम् एतत् सुभूते एवम् एतद् बहु स कुलपुत्रो वा कुलदुहिता वा ततोनिदानं	དེ་དེ་བཞིན་ནོ་༎ དེ་དེ་བཞིན་ཏེ་། རིགས་ཀྱི་བུའམ༏་རིགས་ཀྱི་བུ་མོ་དེ་།
 ६। बहु पुण्यं प्रसवेत ।	གཞི་དེ་ལས་བསོད་ནམས་ཀྱི་ཕུང་པོ་མང་དུ་བསྐྱེད་དོ་༎ རབ་འབྱོར་།
 सचेत् सुभूते पुण्यस्कन्धो ऽभविष्यन् न तथागतो ऽभाषिष्यत् पुण्यस्कन्धः पुण्यस्कन्ध इति ।	གལ་ཏེ་བསོད་ནམས་ཀྱི་ཕུང་པོ་བསོད་ནམས་ཀྱི་ཕུང་པོར་གྱུར་ན་། བསོད་ནམས་ཀྱི་ཕུང་པོ་བསོད་ནམས་ཀྱི་ཕུང་པོ་ཞེས་དེ་བཞིན་གཤེགས་པས་མི་གསུང་ངོ་༎ རབ་འབྱོར་།
 तत् किं मन्यसे सुभूते रूपकायपरिनिष्पत्त्या तथागतो द्रष्टव्यः फ़ोलिओ ९ब् (ग् १३८७; छक् १८८।८-१८९।२१; दु १६३।५-१६४।९;	འདི་ཇི་སྙམ་དུ་སེམས་། གཟུགས་ཀྱི་སྐུ་ཡོངས་སུ་གྲུབ་པས་དེ་བཞིན་གཤེགས་༄༢༣༡ཨ་༌༎ པར་བལྟའམ་། རབ་འབྱོར་གྱིས་གསོལ་པ་། བཅོམ་ལྡན་འདས་།
 म्म् ४०।८-४१।९; च्ज़् ५२।१४-५४।१; पर् १९०।७-१९१।७; तिब् २५५।२।१-३।३)	དེ་ནི་། མ་ལགས་ཏེ་།
 १। आह । नो भगवन् न रूपकायपरिनिष्पत्त्या तथागतो द्रष्टव्यः तत् कस्य हेतोः रूपकायपरिनिष्पत्ती रूपकायपरिनिष्पत्तिर् इत्य् अपरिनिष्पत्तिर् एषा तथागतेन	གཟུགས་ཀྱི་སྐུ་ཡོངས་སུ་གྲུབ་པས་དེ་བཞིན་གཤེགས་པར་མི་བལྟའོ་༎ དེ་ཅིའི་སླད་དུ་ཞེ་ན་། བཅོམ་ལྡན་འདས་། གཟུགས་ཀྱི་སྐུ་ཡོངས་སུ་གྲུབ་པ་། གཟུགས་ཀྱི་སྐུ་ཡོངས་སུ་རྫོགས་པ་ཞེས་བགྱི་བ་ནི་། དེ་ཡོངས་སུ་གྲུབ་པ་མ་མཆིས་པར་དེ་བཞིན་གཤེགས་པས་གསུངས་པའི་སླད་དུ་སྟེ་།
 २। भाषिता तेनोच्यते रूपकायपरिनिष्पत्तिर् इति ।	དེས་ན་། གཟུགས་ཀྱི་སྐུ་ཡོངས་སུ་གྲུབ་པ་ཞེས་བགྱིའོ་༎
 भगवन् आह ।	བཅོམ་ལྡན་འདས་ཀྱིས་བཀའ་སྩལ་པ༏་རབ་འབྱོར་།
 तत् किं मन्यसे सुभूते लक्षणसंपदा तथागतो द्रष्टव्यः आह ।	འདི་ཇི་སྙམ་དུ་སེམས་། མཚན་ཕུན་སུམ་ཚོགས་པས་། དེ་བཞིན་གཤེགས་པར་བལྟའམ་། རབ་འབྱོར་གྱིས་གསོལ་པ་། བཅོམ་ལྡན་འདས་།
 नो भगवन् न लक्षणसंपदा तथागतो	དེ་ནི༏་མ་ལགས་ཏེ་། མཚན་ཕུན་སུམ་ཚོགས་པས་དེ་བཞིན་གཤེགས་པར་མི་བལྟའོ་༎ དེ་ཅིའི་སླད་དུ་ཞེ་ན་།
 ३। द्रष्टव्यः तत् कस्य हेतोः यैषा लक्षणसंपत् तथागतेन भाषिता अलक्षणसंपद् एषा तथागतेन भाषिता तेनोच्यते लक्षणसंपद् इति ।	དེ་བཞིན་གཤེགས་པས་མཚན་ཕུན་སུམ་ཚོགས་པར་གང་གསུངས་པ་དེ་། མཚན་ཕུན་སུམ་ཚོགས་པ་མ་མཆིས་པར་དེ་བཞིན་གཤེགས་པས་གསུངས་པའི་སླད་དུ་སྟེ་། དེས་ན་། མཚན་ཕུན་སུམ་ཚོགས་པ་ཞེས་བགྱིའོ་༎
 भगवान् आह ।	བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་།
 तत् किं मन्यसे	འདི་ཇི་སྙམ་དུ་སེམས་།
 ४। सुभूते अपि नु तथागतस्यैवं भवति न मया धर्मो देशित इति ।	དེ་བཞིན་གཤེགས་པ་འདི་སྙམ་དུ་། ངས་ཆོས་བསྟན་ཏོ་ཞེས་དགོངས་སོ་༎ སྙམ་ན་། ༄༢༣༡བ་རབ་འབྱོར་། དེ་ལྟར་མི་བལྟ་སྟེ་། དེ་བཞིན་གཤེགས་པས་གང་བསྟན་པའི་ཆོས་དེ་གང་ཡང་མེད་དོ་༎
 यः सुभूते एवं वदेत् तथागतेन धर्मो देशित इति ।	རབ་འབྱོར་། སུ་ཞིག་འདི་སྐད་དུ་། དེ་བཞིན་གཤེགས་པས་ཆོས་བསྟན་ཏོ༏་༏ཞེས་ཟེར་ན་། རབ་འབྱོར་། དེ་ནི་།
 अभ्याचक्षीत मांस सुभूते असताद् उद्गृहीतेन	མེད་པ་དང་། ལོག་པར་ཟིན་པས་ང་ལ་སྐུར་བར་འགྱུར་རོ་༎ དེ་ཅིའི་ཕྱིར་ཞེ་ན་།
 ५। । तत् कस्य हेतोर् धर्मदेशना धर्मदेशनेति सुभूते नास्ति स कश्चिद् धर्मो यो धर्मदेशना नामोपलभ्यते ।	རབ་འབྱོར་། ཆོས་བསྟན་པ་ཞེས་བྱ་བ་དམིགས་པར་འགྱུར་བའི་ཆོས་བསྟན་པ་ཆོས་བསྟན་པ་ཞེས་བྱ་བ་དེ་། གང་ཡང་མེད་པའི་ཕྱིར་རོ་༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་གསོལ་ཏོ་༎ བཅོམ་ལྡན་འདས་།
 आहास्ति भगवन् केचित् सत्वा भविष्यन्त्य् अनागते ऽध्वनि य इमान् ६। एवंरूपान् धर्मान् भाष्यमाणां च्छ्रुत्वाभिश्रद्दधास्यन्ति ।	མ་འོངས་པའི་དུས་ན་སེམས་ཅན་གང་དག་འདི་ལྟ་བུའི་ཆོས་བསྟན་པ་འདི་ཐོས་ནས་མངོན་པར་ཡིད་ཆེས་པར་འགྱུར་བ་མཆིས་སམ་།
 भगवान् आह ।	བཅོམ་ལྡན་འདས་ཀྱིས་བཀའ་སྩལ་པ༏་རབ་འབྱོར་། དེ་དག་ནི་། སེམས་ཅན་ཡང་མ་ཡིན་། སེམས་ཅན་མེད་པ་ཡང་མ་ཡིན་ནོ་༎ དེ་ཅིའི་ཕྱིར་ཞེ་ན་།
 न ते सुभूते सत्वा नासत्वास् तत् कस्य हेतोः सर्वसत्वा इति सुभूते असत्वास् ते तथागतेन भाषितास् तेनोच्यन्ते फ़ोलिओ १०अ (ग् १३८८; छक् १८८।३०-१८९।२१; दु १६४।९-१६५।१२;	རབ་འབྱོར་། སེམས་ཅན་རྣམས་ཞེས་བྱ་བ་ནི་། དེ་བཞིན་གཤེགས་པས་དེ་དག་སེམས་ཅན་མེད་པར་གསུངས་པའི་ཕྱིར་ཏེ་།
 म्म् ४१।९-४२।७; च्ज़् ५४।१-५५।८; पर् १९१।७-१९२।३; तिब् २५५।३।३-४।३)	དེས་ན་།
 १। सर्वसत्वा इति ।	སེམས་ཅན་རྣམས་ཞེས་བྱའོ་༎
 तत् किं मन्यसे सुभूते अपि त्व् अस्ति स कश्चिद् धर्मो यस् तथागतेनानुत्तरा सम्यक्संबोधिर् अभिसंबुद्धः आह ।	རབ་འབྱོར་། འདི་ཇི་སྙམ་དུ་སེམས་། དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་ཡོད་དམ་། ཚེ་དང་ལྡན་པ་རབ་འབྱོར་གྱིས་གསོལ་པ་།
 नास्ति स भगवन् कश्चिद् धर्मो यस् तथागतेनानुत्तरा २। सम्यक्संबोधिर् अभिसंबुद्धः भगवान् आह ।	༄༢༣༢ཨ་༌༎ བཅོམ་ལྡན་འདས་། དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་མ་མཆིས་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་།
 एवम् एतत् सुभूते एवम् एतत् अणुर् अपि तत्र धर्मो न संविद्यते नोपलभ्यते तेनोच्यते ऽनुत्तरा सम्यक्संबोधिर् इति । अपि	རབ་འབྱོར་། དེ་དེ་བཞིན་ནོ་༎ དེ་དེ་བཞིན་ཏེ་།
 ३। तु खलु पुनः सुभूते समः स धर्मो न तत्र किंचिद् विषमस् तेनोच्यते ऽनुत्तरा सम्यक्संबोधिर् इति ।	དེ་ཆོས་ཅུང་ཟད་ཀྱང་མེད་ཅིང་མི་དམིགས་ཏེ་། དེས་ན་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཅེས་བྱའོ་༎ ཡང་རབ་འབྱོར་། ཆོས་དེ་ནི་། མཉམ་པ་སྟེ་། དེ་ལ་མི་མཉམ་པ་གང་ཡང་མེད་པས་དེས་ན་།
 निर्जीवत्वेन निःसत्वत्वेन निष्पुद्गलत्वेन समा सानुत्तरा सम्यक्संबोधिः	བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཅེས་བྱའོ་༎ བླ་ན་མེད་པ་ཡང་དག་པར་རྫོགས་པའི་བྱང་ཆུབ་དེ་ནི་། བདག་མེད་པ་དང་། སེམས་ཅན་མེད་པ་དང་། སྲོག་མེད་པ་དང་། གང་ཟག་མེད་པར་མཉམ་པ་སྟེ་།
 ४। सर्वैः कुशलैर् धर्मैर् अभिसंबुध्यते ।	དགེ་བའི་ཆོས་ཐམས་ཅད་ཀྱིས་མངོན་པར་རྫོགས་པར་འཚང་རྒྱའོ་༎ རབ་འབྱོར་།
 कुशला धर्माः कुशला धर्मा इति सुभूते अधर्माश् चैव ते तथागतेन भाषितास् तेनोच्यन्ते कुशला धर्मा इति ।	དགེ་བའི་ཆོས་རྣམས་དགེ་བའི་ཆོས་རྣམས་ཞེས་བྱ་བ་ནི་། དེ་དག་དེ་བཞིན་གཤེགས་པས་ཆོས་མེད་པ་ཉིད་དུ་གསུངས་ཏེ་། དེས་ན་དགེ་བའི་ཆོས་རྣམས་ཞེས་བྱའོ་༎
 यश् च खलु	ཡང་རབ་འབྱོར་། རིགས་ཀྱི་བུའམ་།
 ५। पुनः सुभूते यावन्तस् त्रिसाहस्रमहासाहस्रे लोकधातौ सुमेरवः पर्वतराजास् तावतो राशीन् सप्तानां रत्नानाम् अभिसंहृत्य दानं दद्याद् यश् चेतः प्रज्ञापारमिताया	རིགས་ཀྱི་བུ་མོ་གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རིའི་རྒྱལ་པོ་རི་རབ་གང་དག་ཇི་སྙེད་༄༢༣༢བ་ཡོད་པ་དེ་ཙམ་གྱི་རིན་པོ་ཆེ་སྣ་བདུན་གྱི་ཕུང་པོ་མངོན་པར་བསྡུས་ཏེ་སྦྱིན་པ་བྱིན་པ་བས་། གང་གིས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་ཐ་ན་ཚིག་བཞི་པའི་ཚིགས་སུ་བཅད་པ་ཙམ་བཟུང་ནས་གཞན་དག་ལ་པ་བས་། ཡང་བསྟན་ན་། 
 ६। अन्तशश् चतुष्पदिकाम् अपि गाथाम् उद्गृह्य परेभ्यो देशयेद् अस्य सुभूते पुण्यस्कन्धस्यासौ पूर्वकः पुण्यस्कन्धः शततमीम् अपि कलान् नोपैति यावद् उपनिशाम् फ़ोलिओ १०ब् (ग् १३८९; छक् १८९।२१-१९०।११; दु १६५।१२-१६६।१४; म्म् ४२।७-४३।७; च्ज़् ५५।८-५६।२०; पर् १९२।३-१९२।२१; तिब् २५५।४।३-५।४) १। अपि न क्षमते ।	རབ་འབྱོར་། བསོད་ནམས་ཀྱི་ཕུང་པོ་འདི་ལ་བསོད་ནམས་ཀྱི་ཕུང་པོ་སྔ་མ་དེས་བརྒྱའི་ཆར་ཡང་མི་ཕོད་པ་ནས་རྒྱུའི་བར་དུ་ཡང་ཉེ་བར་མི་བཟོད་དོ་༎ 
 तत् किं मन्यसे सुभूते अपि नु तथागतस्यैवं भवति ।	རབ་འབྱོར་། འདི་ཇི་སྙམ་དུ་སེམས་། དེ་བཞིན་གཤེགས་པ་འདི་སྙམ་དུ་།
 मया सत्वा मोचिता इति ।	ངས་སེམས་ཅན་རྣམས་དཀྲོལ་ལོ་ཞེས་དགོངས་སོ་༎ སྙམ་ན་།
 न खलु पुनः सुभूते-र्-एवं द्रष्टव्यं ।	རབ་འབྱོར་། དེ་དེ་ལྟར་མི་བལྟའོ་༎
 तत् कस्य हेतोः न स कश्चित् सत्वो	དེ་ཅིའི་ཕྱིར་ཞེ་ན་། རབ་འབྱོར་། དེ་བཞིན་གཤེགས་པས་གང་བཀྲོལ་བའི་སེམས་ཅན་དེ་དག་གང་ཡང་མེད་པའི་ཕྱིར་རོ་༎ རབ་འབྱོར་།
 २। यस् तथागतेन मोचितः यदि पुनः सुभूते कश्चित् सत्वो ऽभविष्यद् यस् तथागतेन मोचितः स एव तस्यात्मग्राहो ऽभविष्यत् सत्वग्राहो जीवग्राहः	གལ་ཏེ་དེ་བཞིན་གཤེགས་པས་སེམས་ཅན་གང་ལ་ལ་ཞིག་བཀྲོལ་བར་གྱུར་ན་། དེ་ཉིད་དེ་བཞིན་གཤེགས་པའི་བདག་ཏུ་འཛིན་པར་འགྱུར་། སེམས་ཅན་དུ་འཛིན་པ་དང་། སྲོག་ཏུ་འཛིན་པ་དང་། གང་ཟག་ཏུ་འཛིན་པར་འགྱུར་རོ་༎ རབ་འབྱོར་།
 ३। आत्मग्राह इति सुभूते अग्राह एष तथागतेन भाषितः स च बालपृथग्जनैर् उद्गृहीतः बालपृथग्जना इति सुभूते अजना एते तथागतेन	བདག་ཏུ་འཛིན་ཅེས་བྱ་བ་ནི་། དེ་འཛིན་པ་མེད་པར་དེ་བཞིན་གཤེགས་པས་གསུངས་ན་། དེ་ཡང་བྱིས་པ་སོ་སོའི་སྐྱེ་བོ་རྣམས་ཀྱིས་བཟུང་ངོ་༎ རབ་འབྱོར་། བྱིས་པ་སོ་སོའི་སྐྱེ་བོ་རྣམས་ཞེས་བྱ་བ་ནི་། དེ་དག་སྐྱེ་བོ་མེད་པ་ཉིད་དུ་དེ་བཞིན་གཤེགས་པས་གསུངས་༄༢༣༣ཨ་༌༎
 ४। भाषितास् तेनोच्यंते बालपृथग्जना इति ।	ཏེ༏་དེས་ན་། བྱིས་པ་སོ་སོའི་སྐྱེ་བོ་རྣམས་ཞེས་བྱའོ་༎ རབ་འབྱོར་།
 तत् किं मन्यसे सुभूते लक्षणसंपदा तथागतो द्रष्टव्यः आहैवम् एतद् भगवल् लक्षणसंपदा तथागतो द्रष्टव्यः	འདི་ཇི་སྙམ་དུ་སེམས་། མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟའམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་ནི་། མ་ལགས་ཏེ་། མཚན་ཕུན་སུམ་ཚོགས་པས་དེ་བཞིན་གཤེགས་པར་མི་བལྟའོ་༎
 ५। भगवान् आह ।	བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། དེ་དེ་བཞིན་ཏེ་། མཚན་ཕུན་སུམ་ཚོགས་པས་དེ་བཞིན་གཤེགས་པར་མི་བལྟའོ་༎
 सचेत् पुनः सुभूते लक्षणसंपदा तथागतो द्रष्टव्यो ऽभविष्यद् राजापि चक्रवर्ती तथागतो ऽभविष्यत्* आह ।	རབ་འབྱོར་། གལ་ཏེ་མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟ་བར་གྱུར་ན་། འཁོར་ལོས་བསྒྱུར་བའི་རྒྱལ་པོ་ཡང་དེ་བཞིན་གཤེགས་པར་འགྱུར་ཏེ་། དེ་བས་ན་། མཚན་ཕུན་སུམ་ཚོགས་པས་དེ་བཞིན་གཤེགས་པར་མི་བལྟའོ་༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ་༎
 यथाहं भगवतो भाषितस्यार्थम् आजानामि	བཅོམ་ལྡན་འདས་ཀྱིས་གསུངས་པའི་དོན་བདག་གིས་འཚལ་བ་ལྟར་ན་།
 ६। । न लक्षणसंपदा तथागतो द्रष्टव्यः ॥	མཚན་ཕུན་སུམ་ཚོགས་པས་དེ་བཞིན་གཤེགས་པར་མི་བལྟའོ་༎
 अथ खलु भगवांस् तस्यां वेलायाम् इमा गाथा अभाषतः ॥	དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ་༎ གང་དག་ང་ལ་གཟུགས་སུ་མཐོང་༎
 ये मां रूपेण अद्राक्षुर् ये मां घोषेण अन्वयुः मिथ्याप्रहाणप्रसृता फ़ोलिओ ११अ (ग् १३९०; छक् १९०।१२-१९१।४; दु १६६।१४-१६८।३; म्म् ४३।७-४४।६; च्ज़् ५६।२०-५९।१; पर् १९२।२१-१९३।१३; तिब् २५५।५।४-२५६।१।४)	གང་དག་ང་ལ་སྒྲར་ཤེས་པ་༎ ལོག་པར་སྤོང་བས་ཞུགས་པ་སྟེ་༎ སྐྱེ་བོ་དེ་དག་ང་མི་མཐོང་༎ ༄༢༣༣བ་སངས་རྒྱས་རྣམས་ནི་ཆོས་ཉིད་བལྟ་༎
 १। न मां द्रक्ष्यन्ति ते जनाः द्रष्टव्यो धर्मतो बुद्धो धर्मकायस् तथागतः धर्मता चाप्य् अविज्ञेया न सा शक्यं विजानितुं ॥	འདྲེན་པ་རྣམས་ནི་ཆོས་ཀྱི་སྐུ་༎ ཆོས་ཉིད་ཤེས་པར་བྱ་མིན་པས་༎ དེ་ནི་རྣམ་པར་ཤེས་མི་ནུས་༎
 तत् किं मन्यसे सुभूते लक्षणसंपदा तथागतेनानुत्तरा	རབ་འབྱོར་། འདི་ཇི་སྙམ་དུ་སེམས་། མཚན་ཕུན་སུམ་ཚོགས་པས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སོ་༎ སྙམ་དུ་འཛིན་ན་། རབ་འབྱོར་། ཁྱོད་ཀྱིས་དེ་ལྟར་མི་བལྟ་སྟེ་།
 २। सम्यक्संबोधिर् अभिसंबुद्धाः न खलु पुनः सुभूते एवं द्रष्टव्यं न सुभूते लक्षणसंपदा तथागतेनानुत्तरा सम्यक्संबोधिर् अभिसंबुद्धा। यत् खलु पुनः	རབ་འབྱོར༏་མཚན་ཕུན་སུམ་ཚོགས་པས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་མེད་དོ་༎ རབ་འབྱོར་། འདི་སྙམ་དུ་།
 ३। सुभूते स्याद् एवं बोधिसत्वयानसंप्रस्थितैः कस्यचिद् धर्मस्य विनाशः प्रज्ञप्त उच्छेदो वा न खलु पुनः सुभूते एवं द्रष्टव्यं ।	བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་རྣམས་ཀྱིས་ཆོས་ལ་ལ་ཞིག་རྣམ་པར་བཤིག་གམ་། ཆད་པར་བཏགས་པ་སྙམ་དུ་འཛིན་ན་། རབ་འབྱོར་། དེ་ལྟར་མི་བལྟ་སྟེ་།
 न बोधिसत्वयानसंप्रस्थितैः कस्यचिद्	བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་རྣམས་ཀྱིས་ཆོས་གང་ཡང་རྣམ་པར་བཤིག་པའམ་། ཆད་པར་བཏགས་པ་མེད་དོ་༎
 ४। धर्मस्य विनाशः प्रज्ञप्तो नोच्छेदः यश् च खलु पुनः सुभूते कुलपुत्रो वा कुलदुहिता वा गंगानदीवालुकोपमाल् लोकधातून् सप्तरत्नप्रतिपूर्णान् कृत्वा तथागतेभ्यो	ཡང་རབ་འབྱོར་། རིགས་ཀྱི་བུའམ་། རིགས་ཀྱི་བུ་མོ་གང་གིས་འཇིག་རྟེན་གྱི་ཁམས་གངགའའི་བྱེ་མ་སྙེད་དག་རིན་པོ་ཆེ་སྣ་བདུན་གྱིས་རབ་ཏུ་གང་བར་བྱས་ཏེ་སྦྱིན་པར་བྱིན་པ་བས་། 
 ५। ऽर्हद्भ्यः सम्यक्संबुद्धेभ्यो दानं दद्याद् यश् च बोधिसत्वो निरात्मकेषु धर्मेषु क्षान्तिं प्रतिलभेत ।	བྱང་ཆུབ་སེམས་དཔའ་གང་ཞིག་ཆོས་རྣམས་བདག་མེད་ཅིང་སྐྱེ་བ་མེད་པ་ལ་བཟོད་པ་བས་། 
 अयम् एव ततो बहुतरं पुण्यं प्रसवेत ।	པ་ཐོབ་ན་། དེ་ཉིད་༄༢༣༤ཨ་༌༎ གཞི་དེ་ལས་བསོད་ནམས་ཀྱི་ཕུང་པོ་ཆེས་མང་དུ་བསྐྱེད་དོ་༎
 न खलु पुनः सुभूते बोधिसत्वेन ६। पुण्यस्कन्धः परिग्रहीतव्यः आह ।	ཡང་རབ་འབྱོར་། བྱང་ཆུབ་སེམས་དཔས་བསོད་ནམས་ཀྱི་ཕུང་པོ་ཡོངས་སུ་གཟུང་བར་མི་བྱའོ་༎ ཚེ་དང་ལྡན་པ་རབ་འབྱོར་གྱིས་གསོལ་པ་། བཅོམ་ལྡན་འདས་།
 पुण्यस्कन्धो भगवन् परिग्रहीतव्यः भगवान् आह ।	བྱང་ཆུབ་སེམས་དཔས་བསོད་ནམས་ཀྱི་ཕུང་པོ་ཡོངས་སུ་གཟུང་བར་མི་བགྱི་ལགས་སམ་། བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་།
 परिग्रहीतव्यः सुभूते नोद्ग्रहीतव्यः तेनोच्यते परिग्रहीतव्यः फ़ोलिओ ११ब् (ग् १३९१; छक् १९१।५-२६; दु १६८।३-१६९।४;	ཡོངས་སུ་གཟུང་མོད་ཀྱི་། ལོག་པར་མི་གཟུང་སྟེ་།
 म्म् ४४।७-४५,४; च्ज़् ५४।१-६०।७; पर् १९३।१३-१९४।५; तिब् २५६।१।४-२।४)	དེས་ན་། ཡོངས་སུ་གཟུང་བ་ཞེས་བྱའོ་༎
 १। अपि तु खलु पुनः सुभूते यः कश्चिद् एवं वदेत् तथागतो गच्छति वागच्छति वा ।	རབ་འབྱོར་། གང་ལ་ལ་ཞིག་འདི་སྐད་དུ་། དེ་བཞིན་གཤེགས་པ་བཞུད་དམ་། བྱོན་ཏམ་།
 तिष्ठति वा निषीदति वा शय्यां वा कल्पयति ।	བཞེངས་སམ་། བཞུགས་སམ་། མནལ་བར་མཛད་དོ་༎ ཞེས་དེ་སྐད་ཟེར་ན་།
 न मे स भाषितस्यार्थम् आजानाति । तत् कस्य हेतोः	དེས་ན་ངས་བཤད་པའི་དོན་མི་ཤེས་སོ༏་༏དེ་ཅིའི་ཕྱིར་ཞེ་ན་། རབ་འབྱོར་། དེ་བཞིན་གཤེགས་པ་ཞེས་བྱ་བ་ནི་། གར་ཡང་མ་བཞུད་།
 २। तथागत इति सुभूते न कुतश्चिद् आगतो न क्वचिद् गतः तेनोच्यते तथागतो ऽर्हन् सम्यक्संबुद्ध इति ।	གང་ནས་ཀྱང་མ་བྱོན་པའི་ཕྱིར་ཏེ་། དེས་ན་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཞེས་བྱའོ་༎
 यश् च खलु पुनः सुभूते कुलपुत्रो वा कुलदुहिता वा यावन्तस् त्रिसाहस्रमहासाहस्रे	ཡང་རབ་འབྱོར་། རིགས་ཀྱི་བུའམ་། རིགས་ཀྱི་བུ་མོ་གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་རྣམས་ཇི་སྙེད་ཡོད་པ་དེ་དག་འདི་ལྟ་སྟེ་།
 ३। लोकधातौ पृथिवीरजांसि तावतो लोकधातून् मषिं कुर्यात् तद्यथापि नाम परमाणुसंचयस् तत् किं मन्यसे सुभूते बहु स परमाणुसंचयो भवेत् आहैवम्	དཔེར་ན་། རྡུལ་ཕྲ་རབ་ཀྱི་ཚོགས་བཞིན་དུ་ཕྱེ་མར་བྱས་ན་། རབ་འབྱོར་། འདི་ཅི་སྙམ་དུ་སེམས་། རྡུལ་༄༢༣༤བ་ཕྲ་རབ་ཀྱི་ཚོགས་དེ་མང་བ་ཡིན་ནམ་། རབ་འབྱོར་གྱིས་གསོལ་པ་།
 ४। एतद् भगवन् बहु स परमाणुसंचयो भवेत् तत् कस्य हेतोः सचेद् भगवन् संचयो ऽभविष्यन् न भगवान् अवक्ष्यत् परमाणुसंचय इति ।	བཅོམ་ལྡན་འདས་། དེ་དེ་ལྟར་ལགས་ཏེ་།
 तत् कस्य हेतोः यो ऽसौ परमाणुसंचयो	རྡུལ་ཕྲ་རབ་ཀྱི་ཚོགས་དེ་མང་བ་ལགས་སོ་༎ དེ་ཅིའི་སླད་དུ་ཞེ་ན༏་བཅོམ་ལྡན་འདས་། གལ་ཏེ་ཚོགས་ཤིག་མཆིས་པར་གྱུར་ན་། བཅོམ་ལྡན་འདས་ཀྱིས་རྡུལ་ཕྲ་རབ་ཀྱི་ཚོགས་ཞེས་བཀའ་མི་སྩོལ་བའི་སླད་དུའོ་༎ དེ་ཅིའི་སླད་དུ་ཞེ་ན་།
 ५। भाषितः असंचयः स भगवता भाषितस् तेनोच्यते परमाणुसंचय इति ।	བཅོམ་ལྡན་འདས་ཀྱིས་རྡུལ་ཕྲ་རབ་ཀྱི་ཚོགས་ཞེས་གང་གསུངས་པ་དེ་ཚོགས་མ་མཆིས་པར་དེ་བཞིན་གཤེགས་པས་གསུངས་པའི་སླད་དུ་སྟེ་། དེས་ན་།
 यच् च तथागतो भाषति तृसाहस्रमहासाहस्रो लोकधातुर् इति । अधातुः स तथागतेन	རྡུལ་ཕྲ་རབ་ཀྱི་ཚོགས་ཞེས་བགྱིའོ༏་༏དེ་བཞིན་གཤེགས་པས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཞེས་གང་གསུངས་པ་དེ་།
 ६। भाषितस् तेनोच्यते त्रिसाहस्रमहासाहस्रो लोकधातुर् इति ।	ཁམས་མ་མཆིས་པར་དེ་བཞིན་གཤེགས་པས་གསུངས་ཏེ༏་དེས་ན་། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཞེས་བགྱིའོ་༎ དེ་ཅིའི་སླད་དུ་ཞེ་ན་།
 तत् कस्य हेतोः सचेद् भगवन् धातुर् अभविष्यत् स एव भगवन् पिण्डग्राहो ऽभविष्यद् यश् चैव तथागतेन पिण्डग्राहो फ़ोलिओ १२अ (ग् १३९२; छक् १९१।२७-१९२।१५; दु १६९।४-१७०।७; म्म् ४५।४-४६।२; च्ज़् ६ओ।७-६१।१२; पर् १९४।५-१९४।२२; तिब् २५६।२।४-३।४)	བཅོམ་ལྡན་འདས་། གལ་ཏེ་ཁམས་ཤིག་མཆིས་པར་གྱུར་ན་། དེ་ཉིད་རིལ་པོར་འཛིན་པར་འགྱུར་བའི་སླད་དུའོ་༎
 १। भाषितः अग्राहः स तथागतेन भाषितस् तेनोच्यते पिण्डग्राह इति ।	དེ་བཞིན་གཤེགས་པས་རིལ་པོར་འཛིན་པར་གང་གསུངས་པ་དེ་། འཛིན་པ་མ་མཆིས་པར་དེ་བཞིན་གཤེགས་པས་གསུངས་ཏེ་། དེས་ན༏་རིལ་པོར་འཛིན་པ་ཞེས་བགྱིའོ་༎
 भगवान् आह ।	བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་། རིལ་པོར་འཛིན་པ་ཉིད་ནི་། ཐ་སྙད་དེ་།
 पिण्डग्राहश् चैवाव्यवहारो ऽनभिलाप्यः सुभूते स धर्मःस बालपृथग्जनैर्	ཆོས་དེ་ནི་། བརྗོད་དུ་མེད་པ་ཡིན་ན་། ༄༢༣༥ཨ་༌༎ དེ་ཡང་བྱིས་པ་སོ་སོའི་སྐྱེ་བོ་རྣམས་ཀྱིས་བཟུང་ངོ་༎ རབ་འབྱོར་།
 २। उद्गृहीतः तत् कस्य हेतोः यः कश्चित् सुभूते एवं वदेद् आत्मदृष्टिस् तथागतेन भाषिता सत्वदृष्टिर् जीवदृष्टिः पुद्गलदृष्टिः अपि नु सुभूते स सम्यग् वदन् वदेत्	གང་ལ་ལ་ཞིག་འདི་སྐད་དུ་། དེ་བཞིན་གཤེགས་པས་བདག་ཏུ་ལྟ་བར་གསུངས་ཤིང་། དེ་བཞིན་གཤེགས་པས་སེམས་ཅན་དུ་ལྟ་བ་དང་། སྲོག་ཏུ་ལྟ་བ་དང་། གང་ཟག་ཏུ་ལྟ་བར་གསུངས་སོ་༎ ཞེས་ཟེར་ན་། རབ་འབྱོར་། དེ་ཡང་ཡང་དག་པར་སྨྲ་བས་སྨྲ་བ་ཡིན་ནམ་། རབ་འབྱོར་གྱིས་གསོལ་པ་། བཅོམ་ལྡན་འདས་། དེ་ནི་། མ་ལགས་སོ་༎ བདེ་བར་གཤེགས་པ་། དེ་ནི་། མ་ལགས་སོ་༎ དེ་ཅིའི་སླད་དུ་ཞེ་ན་།
 ३। आह । नो भगवंस् तत् कस्य हेतोः या सा भगवन्न् आत्मदृष्टिस् तथागतेन भाषिता अदृष्टिः सा तथागतेन भाषिता तेनोच्यते आत्मदृष्टिर् इति	བཅོམ་ལྡན་འདས་། དེ་བཞིན་གཤེགས་པས་བདག་ཏུ་ལྟ་བར་གང་གསུངས་པ་དེ་། ལྟ་བ་མ་མཆིས་པར་དེ་བཞིན་གཤེགས་པས་གསུངས་པའི་སླད་དུ་སྟ་། དེས་ན་།
 भगवान् आह ।	བདག་ཏུ་ལྟ་བ་ཞེས་བགྱིའོ༏་༏བཅོམ་ལྡན་འདས་ཀྱིས་བཀའ་སྩལ་པ་། རབ་འབྱོར་།
 ४। एवं सुभूते बोधिसत्वयानसंप्रस्थितेन सर्वधर्मा ज्ञातव्या अधिमोक्तव्यास् तथा चाधिमोक्तव्या यथा न धर्मसंज्ञापि प्रत्युपतिष्ठेत् तत् कस्य हेतोः धर्मसंज्ञा	བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་རྣམས་ཀྱིས་འདི་ལྟར་ཆོས་ཐམས་ཅད་ཤེས་པར་བྱ༏་བལྟ་བར་བྱ་། མོས་པར་བྱ་སྟེ་། ཅི་ནས་ཆོས་སུ་འདུ་ཤེས་པ་ལ་ཡང་མི་གནས་པ་དེ་ལྟར་མོས་པར་བྱའོ་༎ དེ་ཅིའི་ཕྱིར་ཞེ་ན་།
 ५। धर्मसंज्ञेति सुभूते असंज्ञैषा तथागतेन भाषिता तेनोच्यते धर्मसंज्ञेति ।	རབ་འབྱོར་། ཆོས་སུ་འདུ་ཤེས་ཆོས་སུ་འདུ་ཤེས་ཞེས་བྱ་བ་ནི་། འདུ་ཤེས་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ་། དེས་ན་། ཆོས་སུ་འདུ་ཤེས་ཞེས་བྱའོ་༎
 यश् च खलु पुनः सुभूते बोधिसत्वो महासत्वः अप्रमेयासंख्येयाल् लोकधातून् सप्तरत्नपरिपूर्णान्	ཡང་རབ་འབྱོར་། བྱང་ཆུབ་༄༢༣༥བ་སེམས་དཔའ་སེམས་དཔའ་ཆེན་པོ་གང་གིས་འཇིག་རྟེན་གྱི་ཁམས་དཔག་ཏུ་མེད་ཅིང་གྲངས་མེད་པ་དག་རིན་པོ་ཆེ་སྣ་བདུན་གྱིས་རབ་ཏུ་གང་བར་བྱས་ཏེ་སྦྱིན་པ་བྱིན་པ་བས་། རིགས་ཀྱི་བུའམ་།
 ६। कृत्वा दानं दद्याद् यश् च कुलपुत्रो वा कुलदुहिता वा इतः प्रज्ञापारमिताया अन्तशश् चतुष्पदिकाम् अपि गाथाम् उद्गृह्य धारयेद् देशयेत् पर्यवाप्नुयाद् फ़ोलिओ १२ब् (ग् १३९३; छक् १९२।१६-२५; दु १७०।७-१५; म्म् ४६।२-११; च्ज़् ६१।१२-६२।८; पर् १९४।२२-१९५।७; तिब् २५६।३।४-३।८)	རིགས་ཀྱི་བུ་མོ་གང་གིས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་ཐ་ན་ཚིག་བཞི་པའི་ཚིགས་སུ་བཅད་པ་ཙམ་བླངས་ནས་འཛིན་ཏམ་། ཀློག་གམ་། ཀུན་ཆུབ་པར་བྱེད་དམ་། གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་ན་།
 १। एव ततो बहुतरं पुण्यं प्रसवेताप्रमेयम् असंख्येयं ।	དེ་ཉིད་གཞི་དེ་ལས་བསོད་ནམས་མང་དུ་གྲངས་མེད་དཔག་ཏུ་མེད་པ་བསྐྱེད་དོ་༎ ཇི་ལྟར་ཡང་དག་པར་རབ་ཏུ་སྟོན་ཅེ་ན་།
 कठं च संप्रकाशयेद् यथा न प्रकाशयेत् तेनोच्यते संप्रकाशये इति ॥	ཇི་ལྟར་ཡང་དག་པར་རབ་ཏུ་མི་སྟོན་པ་དེ་བཞིན་དུ་སྟེ་། དེས་ན་། ཡང་དག་པར་རབ་ཏུ་སྟོན་པ་ཞེས་བྱའོ་༎
 तारका तिमिरं दीपो मायावश्याय २। बुद्बुदः सुपिनं विद्युद् अभ्रं च एवं द्रष्टव्य संस्कृतं ॥	སྐར་མ་རབ་རིབ་མར་མེ་དང་༎ སྒྱུ་མ་ཟིལ་བ་ཆུ་བུར་དང་༎ རྨི་ལམ་གློག་དང་སྤྲིན་ལྟ་བུ་༎ འདུས་བྱས་དེ་ལྟར་བལྟ་བར་བྱ་༎
