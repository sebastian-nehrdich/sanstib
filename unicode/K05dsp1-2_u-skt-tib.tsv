 दशसाहस्रिका प्रज्ञापारमिता	༄༣༡༧ཨ་། །རྒྱ་གར་སྐད་དུ་། ཨའརྱ་ད་ཤ་ས་ཧ་སྲི་ཀ་པྲ་ཛཉའ་པའ་ར་མི་ཏའ་ནའ་མ་མ་ཧའ་ཡའ་ན་སའུ་ཏྲ་། བོད་སྐད་དུ་། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་ཞེས་བྱ་བ་ཐེག་པ་ཆེན་པོའི་མདོ་། བམ་པོ་དང་པོ་། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ་༎
 एवं मया श्रुतम्:	འདི་སྐད་བདག་གིས་ཐོས་པ་དུས་གཅིག་ན་།
 एकस्मिन् समये भगवान् राजगृहे विहरति स्म गृध्रकूटपर्वते महता भिक्षुसंघेन सार्धम् अनेकैर् भिक्षुसहस्रैः,	བཅོམ་ལྡན་འདས་རྒྱལ་པོའི་ཁབ་བྱ་རྒོད་ཀྱི་ཕུང་པོའི་རི་ལ་དགེ་སློང་སྟོང་ཕྲག་དུ་མའི་དགེ་སློང་གི་དགེ་༄༣༡༧བ་འདུན་ཆེན་པོ་དང་ཐབས་ཅིག་ཏུ་བཞུགས་ཏེ་། ཐམས་ཅད་ཀྱང་དགྲ་བཅོམ་པ་། ཟག་པ་ཟད་པ་། ཉོན་མོངས་པ་མེད་པ་། དབང་དང་ལྡན་པར་གྱུར་པ་།
 सर्वैर् अर्हद्भिः क्षीणास्रवैर् निष्क्लेशैर् वशीभूतैः सुविमुक्तचित्तैः सुविमुक्तप्रज्ञैर्	སེམས་ཤིན་ཏུ་རྣམ་པར་གྲོལ་བ་། ཤེས་རབ་ཤིན་ཏུ་རྣམ་པར་གྲོལ་བ་། ཅང་ཤེས་པ་། གླང་པོ་ཆེན་པོ་།
 आजानेयैर् महानागैः कृतकृत्यैः कृतकरणीयैर् अपहृतभारैर् अनुप्राप्तस्वकार्थैः	བྱ་བ་བྱས་པ་། བྱེད་པ་བྱས་པ་། ཁུར་བོར་བ་།
 परिक्षीणभवसंयोजनैः सम्यगाज्ञासुविमुक्तचित्तैः सर्वचेतोवशिपरमपारमिताप्राप्तैर्,	བདག་གི་དོན་རྗེས་སུ་ཐོབ་པ༏་སྲིད་པར་ཀུན་ཏུ་སྦྱོར་བ་ཡོངས་སུ་ཟད་པ་། ཡང་དག་པའི་ཤེས་པ་སེམས་ཤིན་ཏུ་རྣམ་པར་གྲོལ་བ་། སེམས་ཀྱི་དབང་ཐམས་ཅད་ཀྱི་དམ་པའི་ཕ་རོལ་ཏུ་སོན་པ་ཤ་སྟག་སྟེ་། གང་ཟག་གཅིག་མ་གཏོགས་པ་ནི་། འདི་ལྟ་སྟེ་།
 एकं पुद्गलं स्थापयित्वा यदुतायुष्मन्तम् आनन्दं शैक्षं स्रोतआपन्नं; पञ्चमात्रैश् च भिक्षुणीशतैर्,	སློབ་པ་རྒྱུན་དུ་ཞུགས་པ་ཚེ་དང་ལྡན་པ་ཀུན་དགའ་བོའོ་༎
 उपासकैर् उपासिकाभिश् च सार्धं, सर्वैर् दृष्टसत्यैर्; अनेकसहस्रैश् च बोधिसत्त्वैर् महासत्त्वैः सार्धं,	དགེ་སློང་མ་ལྔ་བརྒྱ་ཙམ་དང་། དགེ་བསྙེན་དང་། དགེ་བསྙེན་མ་ཐམས་ཅད་ཀྱང་བདེན་པ་མཐོང་བ་ཤ་སྟག་དང་། བྱང་ཆུབ་སེམས་དཔའ་སེམས་དཔའ་ཆེན་པོ་སྟོང་ཕྲག་དུ་མ་ཐམས་ཅད་ཀྱང་གཟུངས་ཐོབ་པ་།
 सर्वैर् धारणीप्रतिलब्धैः समाधिप्रतिलब्धैः शून्यताविहारिभिर् अनिमित्तगोचरैर्	ཏིང་ངེ་འཛིན་ཐོབ་པ་། སྟོང་པ་ཉིད་ལ་གནས་པ་། མཚན་མ་མེད་པའི་སྤྱོད་ཡུལ་བ་།
 अविकल्पितप्रणिधानैः समताक्षान्तिप्रतिलब्धैर् असंगप्रतिभाणप्रतिलब्धैः सर्वैश्	མ་བརྟགས་པའི་སྨོན་ལམ་དང་ལྡན་པ་། མཉམ་པ་ཉིད་ཀྱི་བཟོད་པ་ཐོབ་པ་། སྤོབས་པ་ཐོགས་པ་མེད་པ་ཐོབ་པ་། ཐམས་ཅད་ཀྱང་མངོན་པར་ཤེས་པ་ལྔ་དང་ལྡན་པ་། གཟུང་བའི་ཚིག་དང་ལྡན་པ་། ཚུལ་འཆོས་པ་མེད་པ་། ཤེས་༄༣༡༨ཨ་༌༎
 च पञ्चाभिज्ञैर् आदेयवचनैर् अकुहकैर् अपगतज्ञानार्थलाभसत्कारचित्तैर् निरामिषधर्मदेशकैर्	ཀྱི་ཁེ་དང་། རྙེད་པ་དང་། བཀུར་སྟིའི་སེམས་དང་བྲལ་བ་། ཟང་ཟིང་མེད་པར་ཆོས་སྟོན་པ་། ཆོས་ཟབ་མོ་ལ་བཟོད་པའི་ཕ་རོལ་ཏུ་སོན་པ་།
 गम्भीरधर्मक्षान्तिपारगतैर् वैशारद्यप्राप्तैर् मारकर्मसमतिक्रान्तैः सर्वकरणावरणविमुक्तैर्	མི་འཇིགས་པ་ཐོབ་པ་། བདུད་ཀྱི་ལས་ལས་ཡང་དག་པར་འདས་པ་། ལས་ཀྱི་སྒྲིབ་པ་ཐམས་ཅད་ལས་རྣམ་པར་གྲོལ་བ་།
 धर्मनिर्देशसंचितैर् असंख्येयकल्पसमारब्धप्रणिधानैः स्मितमुखैः पूर्वाभिलापिभिर्	བསྟན་པའི་ཆོས་སྟོན་པས་བསགས་པ་། བསྐལ་པ་གྲངས་མེད་པ་ནས་སྨོན་ལམ་ཤིན་ཏུ་བརྩམས་པ་། བཞིན་འཛུམ་པ་དང་ལྡན་པ་། གསོང་པོར་སྨྲ་བ་།
 व्यपगतभ्रूकुटीमुखैर् अनन्तपरिषदभिभवनवैशारद्यसमन्वागतैर् अनेककल्पकोटिनिर्देशनिःसरणकुशलैर्	བཞིན་ཁྲོ་གཉེར་མེད་པ་། འཁོར་མཐའ་ཡས་པ་ཟིལ་གྱིས་གནོན་པའི་མི་འཇིགས་པ་དང་ལྡན་པ་། བསྐལ་པ་བྱེ་བ་ཕྲག་དུ་མར་བསྟན་པས་ངེས་པར་འབྱུང་བ་ལ་མཁས་པ་།
 मायामरीचिस्वप्नोदकचन्द्रप्रतिभासाकाशगन्धर्वनगरप्रतिबिम्बनिर्माणोपमधर्माधिमुक्तैर्	ཆོས་ལ་སྒྱུ་མ་དང་། སྨིག་རྒྱུ་དང་། རྨི་ལམ་དང་། ཆུ་ཟླ་དང་། མིག་ཡོར་དང་། ནམ་མཁའ་དང་། བྲག་ཅ་དང་། དྲི་ཟའི་གྲོང་ཁྱེར་དང་། གཟུགས་བརྙན་དང་། སྤྲུལ་པ་ལྟ་བུར་མོས་པ༏་མི་འཇིགས་པ་ཚད་མེད་པ་དང་ལྡན་པ་། སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་དང་། མོས་པ་དང་། ཕྲ་བ་མཁྱེན་པ་།
 अप्रमाणवैशारद्यसमन्वागतैः सर्वसत्त्वचित्तगत्यधिमुक्तिपर्याप्तिकुशलैः सर्वसत्त्वाप्रतिहतचित्तैर्	ཁོང་དུ་ཆུད་པར་བྱ་བ་ལ་མཁས་པ༏་སེམས་ཅན་ཐམས་ཅད་ལ་ཞེ་འགྲས་པ་མེད་པའི་སེམས་དང་ལྡན་པ་། བཟོད་པ་ཆེན་པོ་དང་ལྡན་པ་།
 महाक्षान्तिसमन्वागतैर् याथात्म्यावतारणकुशलैर् अनन्तबुद्धक्षेत्रव्यूहपरिगृहीतैर्	ཇི་ལྟ་བ་བཞིན་དུ་འཇུག་པ་ལ་མཁས་པ་། སངས་རྒྱས་༄༣༡༨བ་ཀྱི་ཞིང་མཐའ་ཡས་པར་སྨོན་པ་ཡོངས་སུ་བཟུང་བ་།
 असंख्येयलोकधातुगतबुद्धानुस्मृतिसमाधिसततसमिताभिमुखीभूतैर् अपरिमितबुद्धाध्येषणकुशलैर्	འཇིག་རྟེན་གྱི་ཁམས་གྲངས་མེད་པའི་སངས་རྒྱས་རྗེས་སུ་དྲན་པའི་ཏིང་ངེ་འཛིན་རྟག་ཏུ་རྒྱུན་མི་ཆད་པར་མངོན་དུ་གྱུར་པ༏་སངས་རྒྱས་དཔག་ཏུ་མེད་པ་ལ་གསོལ་བ་འདེབས་པ་ལ་མཁས་པ་། ལྟ་བ་སྣ་ཚོགས་ཀྱིས་ཀུན་ནས་བསླང་བའི་ཉོན་མོངས་པ་སྤོང་བ་ལ་མཁས་པ་།
 नानादृष्टिसमुत्थितक्लेशप्रशमनकुशलैः समाधिविक्रीडनशतसहस्रनिर्हारकुशलैस्,	ཏིང་ངེ་འཛིན་གྱིས་རྣམ་པར་རྩེ་བ་འབུམ་མངོན་པར་བསྒྲུབ་པ་ལ་མཁས་པའི་བྱང་ཆུབ་སེམས་དཔའ་ཤ་སྟག་ལ་། 
 तद्यथा भद्रपालेन च बोधिसत्त्वेन महासत्त्वेन,	འདི་ལྟ་སྟེ་། བྱང་ཆུབ་སེམས་དཔའ་སེམས་དཔའ་ཆེན་པོ་བཟང་སྐྱོང་དང་། དཀོན་མཆོག་འབྱུང་གནས་དང་། དེད་དཔོན་དང་། ནའ་ལས་བྱིན་དང་། གཟས་བྱིན་དང་། ཆུ་ལྷས་བྱིན་དང་། དབང་པོས་བྱིན་དང་། བློ་གྲོས་རྒྱ་ཆེན་དང་། བློ་གྲོས་ཁྱད་པར་ཅན་དང་། བློ་གྲོས་འཕེལ་དང་། མཐོང་བ་དོན་ཡོད་དང་། ཤིན་ཏུ་ཡང་དག་ཞུགས་དང་། རབ་ཀྱི་རྩལ་གྱིས་རྣམ་པར་གནོན་པ་དང་། རྟག་ཏུ་བརྩོན་དང་། བརྩོན་པ་མི་གཏོང་དང་། ཉི་མའི་སྙིང་པོ་དང་། ཟླ་བའི་སྙིང་པོ་དང་། བློ་གྲོས་དཔེ་མེད་དང་། སྤྱན་རས་གཟིགས་ཀྱི་དབང་ཕྱུག་དང་། འཇམ་དཔལ་དང་། ལག་ན་ཕྱག་རྒྱ་རིན་པོ་ཆེ་དང་། བྱང་ཆུབ་སེམས་དཔའ་རྟག་ཏུ་ལག་བརྐྱང་དང་། བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་དང་། དེ་དག་ལ་སོགས་པ་བྱང་ཆུབ་སེམས་དཔའ་སྟོང་༄༣༡༩ཨ་༌༎
 रत्नाकरेण च, सार्थवाहेन च, नरदत्तेन च, वरुणदत्तेन च, इन्द्रदत्तेन च, उदारमतिना च, विशेषमतिना च, वर्धमानमतिना च, अमोघदर्शिना च, सुसंप्रस्थितेन चम्, सुविक्रान्तविक्रमिणा च, नित्योद्युक्तेन च, अनिक्षिप्तधुरेण च, आदित्यगर्भेण च, चन्द्रगर्भेण च, अनुपममतिना च, अवलोकितेश्वरेण च, मञ्जुश्रिया च, रत्नमुद्राहस्तेन च, नित्योत्क्षिप्तहस्तेन च बोधिसत्त्वेन, मैत्रेयेण च बोधिसत्त्वेन महासत्त्वेन,	ཕྲག་དུ་མ་ཐམས་ཅད་ཀྱང་གཞོན་ནུར་གྱུར་པ་ཤ་སྟག་དང་ཐབས་ཅིག་གོ་།
 एवंप्रमुखैर् अनेकबोधिसत्त्वसहस्रैः, सर्वैः कुमारभूतैः सार्धम्। तस्यां वेलायां भगवान् शक्रं च ब्रह्माणं च सर्वांश् च लोकपालान् तेजसाभिभूय	དེའི་ཚེ་བཅོམ་ལྡན་འདས་ཀྱིས་བརྒྱ་བྱིན་དང་། ཚངས་པ་དང་། འཇིག་རྟེན་སྐྱོང་བ་ཐམས་ཅད་ཀྱི་གཟི་བརྗིད་ཟིལ་གྱིས་མནན་ནས་།
 तासां चतसृनां पर्षदां पुरतो विरोचमान ऋद्ध्या नानाविधं विकुर्वणप्रातिहार्यं	འཁོར་བཞི་པོ་དེ་དག་གི་མདུན་ན་ལྷམ་མེ་ལྷན་ནེ་ལྷང་ངེ་ཞིང་། རྫུ་འཕྲུལ་གྱིས་རྣམ་པར་འཕྲུལ་བའི་ཆོ་འཕྲུལ་རྣམ་པ་དུ་མ་དག་ཡང་དག་པར་བསྟན་ཏོ་༎
 संदर्शयति स्म। रोमकूपेभ्यो ऽनेकानि रश्मिकोटिनियुतशतसहस्राणि निश्चेरुः।	སྤུའི་ཁུང་བུ་རྣམས་ནས་ཀྱང་འོད་ཟེར་བྱེ་བ་ཁྲག་ཁྲིག་འབུམ་ཕྲག་དུ་མ་དག་བྱུང་བར་གྱུར་ཏོ་༎ 
 तेन खलु समयेनायुष्मान् शारद्वतीपुत्रस् तस्यां पर्षदि संनिपतितो ऽभूत् संनिषण्णः।	ཡང་དེའི་ཚེ་ཚེ་དང་ལྡན་པ་ཤའ་རདབ༹་ཏིའི་བུ་འཁོར་དེར་འདུས་བར་གྱུར་ཏེ་།
 स तथागतस्येदृशम् ऋद्धिविकुर्वणप्रातिहार्यं दृष्ट्वा तुष्ट उदग्र आत्तमनः प्रमुदितः	འདུག་པ་དེས་དེ་བཞིན་གཤེགས་པའི་རྫུ་འཕྲུལ་གྱི་རྣམ་པར་འཕྲུལ་པའི་ཆོ་འཕྲུལ་དེ་ལྟ་བུ་མཐོང་ནས་དགའ་ཞིང་མགུ་ལ་ཡི་རངས་ཏེ་།
 प्रीतिसौमनस्यजात उत्थायासनाद् एकांसम् उत्तरासंगं कृत्वा दक्षिणं जानुमण्डलं	རབ་ཏུ་དགའ་ཞིང་དགའ་བ་དང་། ཡིད་བདེ་བ་སྐྱེས་ནས་། སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་། པུས་མོ་ག-ཡས་པའི་ལྷ་ང་ས་ལ་བཙུགས་ཏེ་།
 पृथिव्यां प्रतिष्ठाप्य येन भगवांस् तेनाञ्जलिं प्रणम्य भगवन्तम् एतद् अवोचत्:	བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་ནས་། བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎
 सचेन् मे भगवान् प्रश्नव्याकरणायावकाशं कुर्याद् अहं भगवन्तम् कंचित् प्रदेशं प्रक्ष्यामि।	གལ་ཏེ་ཞུས་ནས་ཞུ་བ་ལུང་བསྟན་པའི་སླད་དུ་། བཙུན་པ་བཅོམ་ལྡན་འདས་ཀྱིས་བདག་ལ་སྐབས་ཕྱེ་ན་། བཙུན་པ་བཅོམ་ལྡན་འདས་ལ་བདག་ཕྱོགས་འགའ་ཞིག་ཞུ་༄༣༡༩བ་ལགས་སོ་༎
 एवम् उक्ते भगवान् आयुष्मन्तं शारद्वतीपुत्रम् एतद् अवोचत्: तथागतं प्रष्टुं,	དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎
 शारद्वतीपुत्र, सदा कृतावकाशत्वाद् यत् किंचित् त्वं तथागतं प्रष्टुम् इच्छसि,	ཤའ་རདབ༹་ཏིའི་བུ་ཁྱོད་དེ་བཞིན་གཤེགས་པ་ལ་ཞུ་བའི་ཕྱིར་རྟག་ཏུ་སྐབས་ཕྱེ་ཟིན་གྱི་།
 तत् प्र्च्छ, प्रश्नप्रतिवचनेन चाहं तव चित्तम् आराधयिष्ये।	ཁྱོད་དེ་བཞིན་གཤེགས་པ་ལ་ཅི་དང་ཅི་འདོད་པ་དྲིས་ཤིག་དང་། དྲིས་པ་དེ་དང་དེའི་ལན་བཏབ་པས་ཁྱོད་ཀྱི་སེམས་རངས་པར་བྱའོ་༎
 एवम् उक्त आयुष्मान् शारद्वतीपुत्रो भगवन्तम् एतद् अवोचत्: प्रज्ञापारमिता,	དེ་སྐད་ཅེས་བཀའ་སྩལ་པ་དང་། ཚེ་དང་ལྡན་པ་ཤའ་རདབ༹་ཏིའི་བུས་། བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎
 भदन्त भगवन्,	བཙུན་པ་བཅོམ་ལྡན་འདས་། ཤེས་རབ་ཀྱི་ཕ་རོལ་ཏུ་ཕྱིན་པ་།
 प्रज्ञापारमितेत्य् उच्यते;	ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བགྱི་ན་།
 कतमा भदन्त भगवन् सा बोधिसत्त्वानं प्रज्ञापारमिता?	བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་དེ་གང་ལགས་།
 कस्य धर्मस्य पारमितायां बोधिसत्त्वाः प्रज्ञापारमितायां पारं गताः क्षिप्रम् अनुत्तरां सम्यक्संबोधिम् अभिसंबुध्यन्ते?	ཆོས་གང་གི་ཕ་རོལ་ཏུ་ཕྱིན་པས་བྱང་ཆུབ་སེམས་དཔའ་རྣམས་ཤེས་རབ་ཀྱི་ཕ་རོལ་ཏུ་ཕྱིན་པའི་ཕ་རོལ་ཏུ་སོན་པ་ལགས་ཤིང་། མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་ཡང་འགྱུར་ལགས་། 
 एवम् उक्ते भगवान् आयुष्मते शारद्वतीपुत्राय साधुकारम् अदात्: साधु, साधु, शारद्वतीपुत्र,	དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་ལེགས་སོ་ཞེས་བྱ་བ་བྱིན་ཏེ་། ཤའ་རདབ༹་ཏིའི་བུ་། ལེགས་སོ་༎
 यत् त्वं तथागतस्याधिष्ठानाद् एवं प्रश्नं पृच्छसि,	ལེགས་སོ་༎ འདི་ལྟར་ཁྱོད་དེ་བཞིན་གཤེགས་པའི་བྱིན་གྱི་རླབས་ཀྱིས་༄༣༢༠ཨ་༌༎ ཞུ་བ་ཞུས་པ་མཛེས་སོ་༎
 साधु; सुन्दरस् ते संकल्पः,	ཁྱོད་ཀྱིས་ཡོངས་སུ་རྟོག་པ་བཟང་ངོ་༎
 तेन हि त्वं शृणु, साधु च सुष्ठु च मनसि कुरु, भाषिष्ये ऽहं प्रज्ञापारमिताम्।	དེའི་ཕྱིར་ཁྱོད་ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང་། ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པར་བྱའོ་༎
 एवम् अस्तु भदन्त भगवन्न् इत्य् आयुष्मान् शारद्वतीपुत्रो भगवतः प्रत्यश्रोषीत्। भगवांस् तस्यैतद् अवोचत्:	བཙུན་པ་དེ་ལྟར་འཚལ་ལོ་ཞེས་གསོལ་ཏེ་། ཚེ་དང་ལྡན་པ་ཤའ་རདབ༹་ཏིའི་བུ་བཅོམ་ལྡན་འདས་ཀྱིས་ལྟར་ཉན་པ་དང་། བཅོམ་ལྡན་འདས་ཀྱིས་དེ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་།
 शारद्वतीपुत्र प्रज्ञापारमिता प्रज्ञापारमितेत्य् उच्यते यद् इदं सर्वधर्मानभिनिवेशः।	ཤེས་རབ་ཀྱི་ཕ་རོལ་ཏུ་ཕྱིན་པ་། ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བ་ནི་འདི་ལྟ་སྟེ་། ཆོས་ཐམས་ཅད་ལ་མངོན་པར་ཞེན་པ་མེད་པ་ཡིན་ནོ་༎
 अनभिनिविष्टाः शारद्वतीपुत्र बोधिसत्त्वाः प्रज्ञापारमितायां पारं गताः क्षिप्रम्	ཤའ་རདབ༹་ཏིའི་བུ་། བྱང་ཆུབ་སེམས་དཔའ་མངོན་པར་ཞེན་པ་མེད་པ་རྣམས་ནི་། ཤེས་རབ་ཀྱི་ཕ་རོལ་ཏུ་ཕྱིན་པའི་ཕ་རོལ་ཏུ་སོན་པ་ཡིན་ཞིང་།
 अनुत्तरां सम्यक्संबोधिम् अभिसंबुध्यन्ते।	མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་ཡང་འགྱུར་རོ་༎ 
 आह: कतमे भदन्त भगवंस् ते सर्वधर्मा येषु बोधिसत्त्वा महासत्त्वा अनभिनिविष्टाः?	གསོལ་པ་། བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་གང་ལ་མངོན་པར་ཞེན་པར་མི་བགྱི་བའི་ཆོས་དེ་དག་ཐམས་ཅད་གང་ལགས་།
 भगवान् आह:	བཅོམ་ལྡན་འདས་ཀྱིས་བཀའ་སྩལ་པ་།
 सर्वधर्माः शारद्वतीपुत्रोच्यन्ते यदुत पञ्च स्कन्धा, द्वादशायतनान्य्, अष्टादश धातवश्, चत्वार्य् आर्यसत्यानि,	ཤའ་རདབ༹་ཏིའི་བུ་། ཆོས་ཐམས་ཅད་ཅེས་བྱ་བ་ནི་འདི་ལྟ་སྟེ་།
 द्वादश प्रतीत्यसमुत्पादाङ्गानि, चत्वारि स्मृत्युपस्थानानि, चत्वारि सम्यक्प्रहाणाणि, चत्वार ऋद्धिपादाः, पञ्चेन्द्रियाणि, पञ्च बलानि, सप्त बोध्यङ्गान्य्, आर्याष्टाङ्गमार्गः, शून्यताविमोक्षमुखम्, अनिमित्तविमोक्षमुखम्, अप्रणिहितविमोक्षमुखं, चत्वारि ध्यानानि, चत्वार्य् अप्रमानानि, चतस्र आरूप्यसमापत्तयो, ऽस्टौ विमोक्षा, दशानुपूर्वविहारसमापत्तयो, नव संज्ञा, दशानुस्मृतयः, षट् संज्ञाकारा, धर्मज्ञानम्, अन्वयज्ञानं, परचित्तज्ञाननि, संवृतिज्ञानं, दुःखज्ञानं, समुदयज्ञानं, निरोधज्ञानं, मार्गज्ञानं, क्षयज्ञानम्, अनुत्पादज्ञानं, यथाभूतज्ञानं च;	ཕུང་པོ་ལྔ་དང་། སྐྱེ་མཆེད་བཅུ་གཉིས་དང་། ཁམས་བཅོ་བརྒྱད་དང་། འཕགས་༄༣༢༠བ་པའི་བདེན་པ་བཞི་དང་། རྟེན་ཅིང་འབྲེལ་པར་འབྱུང་བ་ཡན་ལག་བཅུ་གཉིས་དང་། དྲན་པ་ཉེ་བར་བཞག་པ་བཞི་དང་། ཡང་དག་པའི་སྤོང་བ་བཞི་དང་། རྫུ་འཕྲུལ་གྱི་རྐང་པ་བཞི་དང་། དབང་པོ་ལྔ་དང་། སྟོབས་ལྔ་དང་། བྱང་ཆུབ་ཀྱི་ཡན་ལག་བདུན་དང་། འཕགས་པའི་ལམ་ལན་ལག་བརྒྱད་པ་དང་། རྣམ་པར་ཐར་པའི་སྒོ་སྟོང་པ་ཉིད་དང་། རྣམ་པར་ཐར་པའི་སྒོ་མཚན་མ་མེད་པ་དང་། རྣམ་པར་ཐར་པའི་སྒོ་སྨོན་པ་མེད་པ་དང་། བསམ་གཏན་བཞི་དང་། ཚད་མེད་པ་བཞི་དང་། གཟུགས་མེད་པའི་སྙོམས་པར་འཇུག་པ་བཞི་དང་། རྣམ་པར་ཐར་པ་བརྒྱད་དང་། མཐར་གྱིས་གནས་པའི་སྙོམས་པར་འཇུག་པ་དགུ་དང་། འདུ་ཤེས་དགུ་དང་། རྗེས་སུ་དྲན་པ་བཅུ་དང༏་འདུ་ཤེས་ཀྱི་རྣམ་པ་དྲུག་དང་། ཆོས་ཤེས་པ་དང་། རྗེས་སུ་རྟོགས་པ་ཤེས་པ་དང་། ཕ་རོལ་གྱི་སེམས་ཤེས་པ་དང་། ཀུན་རྫོབ་ཤེས་པ་དང་། སྡུག་བསྔལ་ཤེས་པ་དང་། ཀུན་འབྱུང་ཤེས་པ་དང་། འགོག་པ་ཤེས་པ་དང་། ལམ་ཤེས་པ་དང་། ཟད་པ་ཤེས་པ་དང་། མི་སྐྱེ་བ་ཤེས་པ་དང་། ཇི་ལྟ་བ་བཞིན་དུ་ཤེས་པ་དང་། དེ་བཞིན་དུ་རྟོག་པ་དང་བཅས་།
 एवम् एव सवितर्कः सविचारः समाधिर्, अवितर्को विचारमात्रः समाधिर्, अवितर्काविचारः समाधिर्, अनाज्ञातमाज्ञास्यामीन्द्रियम्, आज्ञेन्द्रियम्,	དཔྱོད་པ་དང་བཅས་པའི་ཏིང་ངེ་འཛིན་དང་། རྟོག་པ་མེད་ལ་དཔྱོད་པ་ཙམ་གྱི་ཏིང་ངེ་འཛིན་དང་། མི་རྟོག་མི་དཔྱོད་བའི་ཏིང་ངེ་འཛིན་༄༣༢༡ཨ་༌༎
 आज्ञातावीन्द्रियम्, अष्टाव् अभिभ्वायतनानि, दश कृत्स्नायतनान्य्, अष्टादश शून्यता, दश तथागतबलानि, चत्वारि वैशारद्यानि, चतस्रः प्रतिसंविदो, महामैत्री, महाकरुणा, अष्टादशावेणिका बुद्धधर्माश् च; एवम् एव सर्वज्ञता, मार्गाकारज्ञता, सर्वाकारज्ञता, षट् पारमिताः, पञ्चाभिज्ञाः, पञ्च चक्षूंषि, द्वात्रिंशन् महापुरुषलक्षणान्य्,	དང་། མི་ཤེས་པ་ཀུན་ཤེས་པར་བྱེད་པའི་དབང་པོ་དང་། ཀུན་ཤེས་པའི་དབང་པོ་དང་། ཀུན་ཤེས་པ་དང་ལྡན་པའི་དབང་པོ་དང་། ཟིལ་གྱིས་གནོན་པའི་སྐྱེ་མཆེད་བརྒྱད་དང་། ཟད་པར་གྱི་སྐྱེ་མཆེད་བཅུ་དང་། སྟོང་པ་ཉིད་བཅོ་བརྒྱད་དང་། དེ་བཞིན་གཤེགས་པའི་སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། བྱམས་པ་ཆེན་པོ་དང་། སྙིང་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། དེ་བཞིན་དུ་ཐམས་ཅད་ཤེས་པ་ཉིད་དང་། ལམ་གྱི་རྣམ་པ་ཤེས་པ་ཉིད་དང་། རྣམ་པ་ཐམས་ཅད་མཁྱེན་པ་ཉིད་དང་། ཕ་རོལ་ཏུ་ཕྱིན་པ་དྲུག་དང་། མངོན་པར་ཤེས་པ་ལྔ་དང་། མིག་ལྔ་དང་། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུ་པོ་དག་སྟེ་།
 अशीतिर् अनुव्यञ्जानानि च। एते ते सर्वधर्मा येष्व् अनभिनिविष्टा बोधिसत्त्वा महासत्त्वाः प्रज्ञापारमितायां पारं गताः क्षिप्रम् अनुत्तरां सम्यक्संबोधिम्	གང་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་མངོན་པར་ཞེན་པར་མི་བྱ་བའི་ཆོས་ཐམས་ཅད་ནི་དེ་དག་ཡིན་ནོ་༎ མངོན་པར་ཞེན་པ་མེད་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ཕ་རོལ་ཏུ་སོན་པ་ཡིན་ཞིང་། མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་ཡང་འགྱུར་རོ་༎
 तत आयुष्मान् शारद्वतीपुत्रो भगवन्तम् एतद् अवोचत्:	དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎
 कतमे भदन्त भगवन् पञ्च स्कन्धाः,	བཙུན་པ་༄༣༢༡བ་བཅོམ་ལྡན་འདས་། ཕུང་པོ་ལྔ་གང་ལགས་། ཞེས་བྱ་བ་ནས་།
 पेयालं यावत् कतमानि द्वादश प्रतीत्यसमुत्पादाङ्गानि,	རྟེན་ཅིང་འབྲེལ་བར་འབྱུང་བའི་ཡན་ལག་བཅུ་གཉིས་པའི་བར་དུ་དེ་བཞིན་དུ་སྦྱར་རོ་༎
 कतमानि चत्वारि स्मृत्युपस्थानानि,	དྲན་པ་ཉེ་བར་བཞག་བ་བཞི་གང་ལགས་། ཞེས་བྱ་བ་ནས་།
 पेयालं यावत् कतम आर्याष्टाङ्गमार्गः,	འཕགས་པའི་ལམ་ཡན་ལག་བརྒྱད་པའི་བར་དུ་དེ་བཞིན་དུ་སྦྱར་རོ་༎
 कतमं शून्यताविमोक्षमुखं,	རྣམ་པར་ཐར་པའི་སྒོ་སྟོང་པ་ཉིད་གང་ལགས་། ཞེས་བྱ་བ་ནས་།
 पेयालं यावत् सर्वाकारज्ञता,	རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་དེ་བཞིན་དུ་སྦྱར་རོ་༎
 कतमाः षट् पारमिताः,	ཕ་རོལ་ཏུ་ཕྱིན་པ་དྲུག་གང་ལགས་། ཞེས་བྱ་བ་ནས་།
 पेयालं यावद् अशीतिर् अनुव्यञ्जनानि?	དཔེ་བྱད་བཟང་པོ་བརྒྱད་ཅུ་པོ་དག་ཅེས་བྱ་བའི་བར་དུ་དེ་བཞིན་དུ་སྦྱར་རོ་༎
 [द्स्प्_१] एवम् उक्ते भगवान् आयुष्मन्तं शारद्वतीपुत्रम् एतद् अवोचत्:	དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་།
 पञ्च स्कन्धा इति, शारद्वतीपुत्र, उच्यन्ते यदुत रूपं,	ཕུང་པོ་ལྔ་ཞེས་བྱ་བ་ནི་འདི་ལྟ་སྟེ་།
 वेदना, संज्ञा, संस्कारा, विज्ञानम्।	གཟུགས་དང་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའོ་༎
 [द्स्प्_२] तत्र कतमानि द्वादशायतनानि?	དེ་ལ་སྐྱེ་མཆེད་བཅུ་གཉིས་གང་ཞེ་ན་།
 षड् आध्यात्मिकानि,	ནང་གི་དྲུག་དང་། ཕྱིའི་དྲུག་སྟེ་།
 षड् बाह्यानि। एतान्य् उच्यन्ते द्वादशायतनानि।	དེ་དག་ནི་སྐྱེ་མཆེད་བཅུ་གཉིས་ཞེས་བྱའོ་༎
 तत्र कतमानि षड् आध्यात्मिकान्य् आयतनानि?	དེ་ལ་ནང་གི་སྐྱེ་མཆེད་དྲུག་གང་ཞེ་ན་།
 यदुत चक्षुरायतनं,	འདི་ལྟ་སྟེ་།
 श्रोत्रायतनं, घ्राणायतनं, जिह्वायतनं,	མིག་གི་སྐྱེ་མཆེད་དང་། རྣ་བའི་སྐྱེ་མཆེད་དང་། སྣའི་སྐྱེ་མཆེད་དང་། ལྕེའི་སྐྱེ་མཆེད་དང་། ལུས་ཀྱི་སྐྱེ་མཆེད་དང་། ཡིད་ཀྱི་སྐྱེ་མཆེད་དེ་།
 कायायतनं, मनआयतनम्। एतान्य् उच्यन्ते षड् आध्यात्मिकान्य् आयतनानि।	དེ་དག་ནི་ནང་གི་སྐྱེ་མཆེད་དྲུག་ཅེས་བྱའོ་༎
 तत्र कतमानि षड् बाह्यान्य् आयतनानि?	དེ་ལ་ཕྱིའི་སྐྱེ་མཆེད་དུག་གང་ཞེ་ན་།
 यदुत रूपायतनं,	འདི་ལྟ་སྟེ་། གཟུགས་ཀྱི་༄༣༢༢ཨ་༌༎
 शब्दायतनं, गन्धायतनं, रसायतनं,	སྐྱེ་མཆེད་དང་། སྒྲའི་སྐྱེ་མཆེད་དང་། དྲིའི་སྐྱེ་མཆེད་དང་། རོའི་སྐྱེ་མཆེད་དང་། རེག་བྱའི་སྐྱེ་མཆེད་དང་། ཆོས་ཀྱི་སྐྱེ་མཆེད་དེ་།
 स्प्रष्टव्यायतनं, धर्मायतनम्। एतान्य् उच्यन्ते षड् बाह्यान्य् आयतनानि।	དེ་དག་ནི་ཕྱིའི་སྐྱེ་མཆེད་དྲུག་ཅེས་བྱའོ་༎
 [द्स्प्_३] तत्र कतम अष्टादश धातवः? यदुत चक्षुर्धातू, रूपधातुश्,	དེ་ལ་ཁམས་བཅོ་བརྒྱད་གང་ཞེ་ན་།
 चक्षुर्वीज्ञानधातुः; श्रोत्रधातुः, शब्दधातुः, श्रोत्रविज्ञानधातुः; घ्रानधातुर्,	འདི་ལྟ་སྟེ་།
 गन्धधातुर्, घ्राणविज्ञानधातुः; जिह्वाधातू, रसधातुर्, जिह्वाविज्ञानधातुः; कायधातुः, स्प्रष्टव्यधातुः, कायविज्ञानधातुः; मनोधातुर्, धर्मधातुर्,	མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། རྣ་བའི་ཁམས་དང་། སྒྲའི་ཁམས་དང་། རྣ་བའི་རྣམ་པར་ཤེས་པའི་ཁམས་དང་། སྣའི་ཁམས་དང་། དྲིའི་ཁམས་དང་། སྣའི་རྣམ་པར་ཤེས་པའི་ཁམས་དང་། ལྕེའི་ཁམས་དང་། རོའི་ཁམས་དང་། ལྕེའི་རྣམ་པར་ཤེས་པའི་ཁམས་དང་། ལུས་ཀྱི་ཁམས་དང་། རེག་བྱའི་ཁམས་དང་། ལུས་ཀྱི་རྣམ་པར་ཤེས་པའི་ཁམས་དང་། ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་ཏེ་།
 मनोविज्ञानधातुः। एत उच्यन्त अष्टादश धातवः।	དེ་དག་ནི་ཁམས་བཅོ་བརྒྱད་ཅེས་བྱའོ་༎
 [द्स्प्_४] तत्र कतमानि चत्वार्य् आर्यसत्यानि?	དེ་ལ་འཕགས་པའི་བདེན་པ་བཞི་གང་ཞེ་ན་། འདི་ལྟ་སྟེ་།
 यदुत दुःखम् आर्यसत्यं, समुदय आर्यसत्यं, निरोध आर्यसत्यं,	སྡུག་བསྔལ་འཕགས་པའི་བདེན་པ་དང་། ཀུན་འབྱུང་བ་འཕགས་པའི་བདེན་པ་དང་། འགོག་པ་འཕགས་པའི་བདེན་པ་དང་། ལམ་འཕགས་པའི་བདེན་པ་སྟེ་།
 मार्ग आर्यसत्यम्। एतान्य् उच्यन्ते चत्वार्य् आर्यसत्यानि।	དེ་དག་ནི་འཕགས་པའི་བདེན་པ་བཞི་ཞེས་བྱའོ་༎
 [द्स्प्_५] तत्र कतमानि द्वादश प्रतीत्यसमुत्पादाङ्गानि?	དེ་ལ་རྟེན་ཅིང་འབྲེལ་བར་འབྱུང་བའི་ཡན་ལག་བཅུ་གཉིས་གང་ཞེ་ན་། འདི་ལྟ་སྟེ་།
 यदुताविद्याप्रत्ययाः संस्काराः,	མ་རིག་པའི་རྐྱེན་གྱིས་འདུ་བྱེད་རྣམས་།
 संस्कारप्रत्ययं विज्ञानं,	འདུ་བྱེད་ཀྱི་རྐྱེན་གྱིས་རྣམ་པར་ཤེས་པ་།
 विज्ञानप्रत्ययं नामरूपं,	རྣམ་པར་ཤེས་པའི་རྐྱེན་གྱིས་མིང་༄༣༢༢བ་དང་གཟུགས་།
 नामरूपप्रत्ययानि षड् आयतनानि,	མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག་།
 षडायतनप्रत्ययः स्पर्शः,	སྐྱེ་མཆེད་དྲུག་གི་རྐྱེན་གྱིས་རེག་པ་།
 स्पर्शप्रत्यया वेदना,	རེག་པའི་རྐྱེན་གྱིས་ཚོར་བ་།
 वेदनाप्रत्यया तृष्णा,	ཚོར་བའི་རྐྱེན་གྱིས་སྲེད་པ་།
 तृष्णाप्रत्ययम् उपादानम्,	སྲེད་པའི་རྐྱེན་གྱིས་ལེན་པ་།
 उपादानप्रत्ययो भवो,	ལེན་པའི་རྐྱེན་གྱིས་སྲིད་པ་།
 भवप्रत्यया जातिर्,	སྲིད་པའི་རྐྱེན་གྱིས་སྐྱེ་བ་།
 जातिप्रत्यया जरामरणशोकपरिदेवदुःखदौर्मनस्योपयासाः। एवम् अस्य केवलस्य महतो दुःखस्कन्धस्य समुदयो भवति।	སྐྱེ་བའི་རྐྱེན་གྱིས་རྒ་ཤི་དང་། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུགས་པ་རྣམས་འབྱུང་སྟེ༏་དེ་ལྟར་ན་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་པོ་འདི་དག་འབྱུང་བར་འགྱུར་རོ་༎
 अविद्यानिरोधात् संस्कारनिरोधः,	མ་རིག་པ་འགགས་པས་འདུ་བྱེད་འགག་།
 संस्कारनिरोधाद् विज्ञाननिरोधो,	འདུ་བྱེད་འགགས་པས་རྣམ་པར་ཤེས་པ་འགག་།
 विज्ञाननिरोधान् नामरूपनिरोधो,	རྣམ་པར་ཤེས་པ་འགགས་པས་མིང་དང་གཟུགས་འགག་།
 नामरूपनिरोधात् षडायतननिरोधः,	མིང་དང་གཟུགས་འགག་པས་སྐྱེ་མཆེད་དྲུག་འགག་།
 षडायतननिरोधात् स्पर्शनिरोधः,	སྐྱེ་མཆེད་དྲུག་འགགས་པས་རེག་པ་འགག་།
 स्पर्शनिरोधाद् वेदनानिरोधो,	རེག་པ་འགགས་པས་ཚོར་བ་འགག་།
 वेदनानिरोधात् तृष्णानिरोधस्,	ཚོར་བ་འགགས་པས་སྲེད་པ་འགག་།
 तृष्णानिरोधाद् उपादाननिरोध,	སྲེད་པ་འགགས་པས་ལེན་པ་འགག་།
 उपादाननिरोधाद् भवनिरोधो,	ལེན་པ་འགགས་པས་སྲིད་པ་འགག་།
 भवनिरोधाज् जातिनिरोधो,	སྲིད་པ་འགགས་པས་སྐྱེ་བ་འགག་།
 जातिनिरोधाज् जरामरणशोकपरिदेवदुःखदौर्मनस्योपयासनिरोधः। एवम् अस्य केवलस्य दुःखस्कन्धस्य निरोधो भवति। एष उच्यते प्रतीत्यसमुत्पादो ऽनुलोमश् च प्रतिलोमश् च।	སྐྱེ་བ་འགགས་པས་རྒ་ཤི་དང་། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པ་རྣམས་འགག་པར་འགྱུར་ཏེ་། དེ་ལྟར་ན་སྡུག་བསྔལ་གྱི་ཕུང་པོ་འབའ་ཞིག་པོ་འདི་དག་འགག་པར་གྱུར་ཏེ་། དེ་ནི་རྟེན་ཅིང་འབྲེལ་པར་འབྱུང་བའི་ཡན་ལག་བཅུ་གཉིས་པ་ལུགས་དང་མཐུན་པ་དང་། ལུགས་དང་མི་མཐུན་པ་ཞེས་བྱའོ་༎
 [द्स्प्_६] तत्र कतमानि चत्वारि स्मृत्युपस्थानानि?	དེ་ལ་དྲན་པ་ཉེ་བར་བཞག་པ་བཞི་༄༣༢༣ཨ་༌༎ གང་ཞེ་ན་། འདི་ལྟ་སྟེ་།
 यदुत काये कायानुपश्यनास्मृत्युपस्थानं, वेदनासु वेदनानुपश्यनास्मृत्युपस्थानं, चित्ते चित्तानुपश्यनास्मृत्युपस्थानं,	ལུས་ལ་ལུས་ཀྱི་རྗེས་སུ་ལྟ་བ་དྲན་པ་ཉེ་བར་བཞག་པ་དང་། ཚོར་བ་ལ་ཚོར་བའི་རྗེས་སུ་ལྟ་བ་དྲན་པ་ཉེ་བར་བཞག་པ་དང་། སེམས་ལ་སེམས་ཀྱི་རྗེས་སུ་ལྟ་བ་དྲན་པ་ཉེ་བར་བཞག་པ་དང་། ཆོས་ལ་ཆོས་ཀྱི་རྗེས་སུ་ལྟ་བ་དྲན་པ་ཉེ་བར་བཞག་པ་སྟེ་།
 धर्मेषु धर्मानुपश्यनास्मृत्युपस्थानम्। एतान्य् उच्यन्ते चत्वारि स्मृत्युपस्थानानि।	དེ་དག་ནི་དྲན་པ་ཉེ་བར་བཞག་པ་སྟེ་། དེ་དག་ནི་དྲན་པ་ཉེ་བར་བཞག་པ་བཞི་ཞེས་བྱའོ་༎
 [द्स्प्_७] तत्र कतमानि चत्वारि सम्यक्प्रहाणानि?	དེ་ལ་ཡང་དག་པར་སྤོང་བ་བཞི་གང་ཞེ་ན་།
 इह बोधिसत्त्वो महासत्त्वो ऽनुत्पन्नानां पापकानाम् अकुशलानां धर्माणाम् अनुत्पादाय छन्दं जनयति व्यायच्छते वीर्यम् आरभति चित्तं प्रग्र्ह्णाति सम्यक् प्रदधाति; उत्पन्नानां पापकानाम् अकुशलानां धर्माणां प्रहाणाय छन्दं जनयति व्यायच्छते वीर्यम् आरभति चित्तं प्रगृह्णाति सम्यक् प्रदधाति;	འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སྡིག་པ་མི་དགེ་བའི་ཆོས་མ་སྐྱེས་པ་རྣམས་མི་བསྐྱེད་པའི་ཕྱིར་འདུན་པ་བསྐྱེད་ཅིང་འབད་ལ་བརྩོན་འགྲུས་རྩོམ་སྟེ༏་སེམས་རབ་ཏུ་འཛིན་ཅིང་ཡང་དག་པར་རབ་ཏུ་འཇོག་པ་དང་། སྡིག་པ་མི་དགེ་བའི་ཆོས་སྐྱེས་པ་རྣམས་སྤང་བའི་ཕྱིར་འདུན་པ་བསྐྱེད་ཅིང་འབད་ལ་བརྩོན་འགྲུས་རྩོམ་སྟེ་། 
 अनुत्पन्नानां कुशलानां धर्माणाम् उत्पादाय छन्दं जनयति व्यायच्छते वीर्यम् आरभति चित्तं प्रगृह्णाति सम्यक् प्रदधाति; उत्पन्नानां कुशलानां धर्माणां स्थितये ऽसंप्रमोषाय भूयोभावनायै परिपूरणाय	སེམས་རབ་ཏུ་འཛིན་ཅིང་ཡང་དག་པར་རབ་ཏུ་འཇོག་པ་དང་། དགེ་བའི་ཆོས་མ་སྐྱེས་པ་རྣམས་བསྐྱེད་པའི་ཕྱིར་འདུན་པ་བསྐྱེད་ཅིང་འབད་ལ་བརྩོན་འགྲུས་རྩོམ་སྟེ་། སེམས་རབ་ཏུ་འཛིན་ཅིང་ཡང་དག་པར་རབ་ཏུ་འཇོག་པ་དང་། དགེ་བའི་ཆོས་སྐྱེས་པ་རྣམས་གནས་པ་དང་། མི་བརྗེད་པ་དང་། ཤིན་ཏུ་རྒྱས་པ་དང་། ཕྱིར་ཞིང་བསྒོམ་པ་ཡོངས་སུ་རྫོགས་པར་བྱ་བའི་ཕྱིར་འདུན་པ་བསྐྱེད་ཅིང་འབད་ལ་བརྩོན་འགྲུས་རྩོམ་སྟེ་། 
 छन्दं जनयति व्यायच्छते वीर्यम् आरभति चित्तं प्रगृह्णाति सम्यक् प्रदधाति।	སེམས་རབ་ཏུ་འཛིན་ཅིང་ཡང་དག་པར་རབ་ཏུ་འཇོག་པ་སྟེ་།
 एतान्य् उच्यन्ते चत्वारि सम्यक्प्रहाणानि।	དེ་དག་ནི་ཡང་དག་པར་སྤོང་བ་བཞི་ཞེས་བྱའོ་༎
 [द्स्प्_८] तत्र कतमे चत्वार ऋद्धिपादाह्?	དེ་ལ་རྫུ་འཕྲུལ་གྱི་རྐང་པ་བཞི་གང་ཞེ་༄༣༢༣བ་ནི་། འདི་ལྟ་སྟེ་།
 यदुत छन्दसमाधिप्रहाणसंस्कारसमन्वागत ऋद्धिपादो, वीर्यसमाधिप्रहाणसंस्कारसमन्वागत ऋद्धिपादश्, चित्तसमाधिप्रहाणसंस्कारसमन्वागत ऋद्धीपादो,	འདུན་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་དང་། བརྩོན་འགྲུས་ཀྱི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་དང་། སེམས་ཀྱི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་དང་། དཔྱོད་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་སྟེ་།
 मीमांसासमाधिप्रहाणसंस्कारसमन्वागत ऋद्धिपादः। एत उच्यन्ते चत्वार ऋद्धिपादाः।	དེ་དག་ནི་རྫུ་འཕྲུལ་གྱི་རྐང་པ་བཞི་ཞེས་བྱའོ་༎
 [द्स्प्_९] तत्र कतमानि पञ्चेन्द्रियाणि?	དེ་ལ་དབང་པོ་ལྔ་གང་ཞེ་ན་། འདི་ལྟ་སྟེ་།
 श्रद्धेन्द्रियं, वीर्येन्द्रियं, स्मृतीन्द्रियं,	དད་པའི་དབང་པོ་དང་། བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་དང་། ཏིང་ངེ་འཛིན་གྱི་དབང་པོ་དང་། ཤེས་རབ་ཀྱི་དབང་པོ་སྟེ་།
 समाधीन्द्रियं, प्रज्ञेन्द्रियम्। एतान्य् उच्यन्ते पञ्चेन्द्रियाणि।	དེ་དག་ནི་དབང་པོ་ལྔ་ཞེས་བྱའོ་༎
 [द्स्प्_१०] तत्र कतमानि पञ्च बलानि? श्रद्धाबलं,	དེ་ལ་སྟོབས་ལྔ་གང་ཞེ་ན་།
 वीर्यबलं, स्मृतिबलं, समाधिबलं,	དེ་བཞིན་དུ་དད་པའི་སྟོབས་དང་། བརྩོན་འགྲུས་ཀྱི་སྟོབས་དང་། དྲན་པའི་སྟོབས་དང་། ཏིང་ངེ་འཛིན་གྱི་སྟོབས་དང་། ཤེས་རབ་ཀྱི་སྟོབས་ཏེ་།
 प्रज्ञाबलम्। एतान्य् उच्यन्ते पञ्च बलानि।	དེ་དག་ནི་སྟོབས་ལྔ་ཞེས་བྱའོ་༎
 [द्स्प्_११] तत्र कतमानि सप्त बोध्यङ्गानि?	དེ་ལ་བྱང་ཆུབ་ཀྱི་ཡན་ལག་བདུན་གང་ཞེ་ན་། འདི་ལྟ་སྟེ་།
 यदुत स्मृतिसंबोध्यङ्गं, धर्मप्रविचयसंबोध्यङ्गं, वीर्यसंबोध्यङ्गं, प्रीतिसंबोध्यङ्गं, प्रस्रब्धिसंबोध्यङ्गं, समाधिसंबोध्यङ्गम्,	དྲན་པ་ཡང་དག་བྱང་ཆུབ་ཀྱི་ཡན་ལག་དང་། ཆོས་རབ་ཏུ་རྣམ་པར་འབྱེད་པ་ཡང་དག་བྱང་ཆུབ་ཀྱི་ཡན་ལག་དང་། བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་དང་། དགའ་བ་ཡང་དག་བྱང་ཆུབ་ཀྱི་ཡན་ལག་དང་། ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་དང་། ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་དང་། བཏང་སྙོམས་ཡང་དག་བྱང་ཆུབ་ཀྱི་ཡན་ལག་སྟེ་།
 उपेक्षासंबोध्यङ्गम्। एतान्य् उच्यन्ते सप्त बोध्यङ्गानि।	དེ་དག་ནི་བྱང་ཆུབ་ཀྱི་ཡན་ལག་བདུན་ཞེས་བྱའོ་༎
 [द्स्प्_१२] तत्र कतम आर्याष्टाङ्गमार्गः?	དེ་ལ་འཕགས་༄༣༢༤ཨ་༌༎ པའི་ལམ་ཡན་ལག་བརྒྱད་པ་གང་ཞེ་ན་། འདི་ལྟ་སྟེ་།
 यदुत सम्यग्दृष्टिः, सम्यक्संकल्पः, सम्यग्वाक्, सम्यक्कर्मान्तः, सम्यगाजीवः, सम्यग्व्यायामः,	ཡང་དག་པའི་ལྟ་བ་དང་། ཡང་དག་པའི་རྟོག་པ་དང་། ཡང་དག་པའི་ངག་དང་། ཡང་དག་པའི་ལས་ཀྱི་མཐའ་དང་། ཡང་དག་པའི་འཚོ་བ་དང་། ཡང་དག་པའི་རྩོལ་བ་དང་། ཡང་དག་པའི་དྲན་པ་དང་། ཡང་དག་པའི་ཏིང་ངེ་འཛིན་ཏེ་།
 सम्यक्स्मृतिः, सम्यक्समाधिः। एष उच्यत आर्याष्टान्गमार्गः। [द्स्प्_१३] तत्र कतमच् छून्यताविमोक्षमुखम्?	དེ་དག་ནི་འཕགས་པའི་ལམ་ཡན་ལག་བརྒྱད་པ་ཞེས་བྱའོ༏་༏དེ་ལ་རྣམ་པར་ཐར་པའི་སྒོ་སྟོང་པ་ཉིད་གང་ཞེ་ན་།
 यदुत सर्वधर्मस्वलक्षणताशून्यप्रत्यवेक्षणचित्तस्थितिर् विमोक्षमुखम्। एतद् उच्यते शून्यताविमोक्षमुखम्।	འདི་ལྟ་སྟེ་། ཆོས་ཐམས་ཅད་རང་གི་མཚན་ཉིད་ཀྱིས་སྟོང་པར་སོ་སོར་རྟོག་པའི་སེམས་གནས་པ་། རྣམ་པར་ཐར་པའི་སྒོ་སྟོང་པ་ཉིད་དེ་།
 [द्स्प्_१४] तत्र कतमद् अनिमित्तं विमोक्षमुखम्?	དེ་ནི་རྣམ་པར་ཐར་པའི་སྒོ་སྟོང་པ་ཉིད་ཅེས་བྱའོ་༎ དེ་ལ་རྣམ་པར་ཐར་པའི་སྒོ་མཚན་མ་མེད་པ་གང་ཞེ་ན་། འདི་ལྟ་སྟེ་།
 यदुत सर्वधर्मस्वलक्षणतानिमित्तप्रत्यवेक्षणचित्तस्थितिर् अनिमित्तविमोक्षमुखम्। एतद् उच्यते ऽनिमित्तं विमोक्षमुखम्।	ཆོས་ཐམས་ཅད་རང་གི་མཚན་ཉིད་ཀྱིས་མཚན་མ་མེད་པར་སོ་སོར་རྟོག་པའི་སེམས་གནས་པ་། རྣམ་པར་ཐར་པའི་སྒོ་མཚན་མ་མེད་པ་སྟེ་། དེ་ནི་རྣམ་པར་ཐར་པའི་སྒོ་མཚན་མ་མེད་པ་ཞེས་བྱའོ་༎
 [द्स्प्_१५] तत्र कतमद् अप्रणिहितं विमोक्षमुखम्?	དེ་ལ་རྣམ་པར་ཐར་པའི་སྒོ་སྨོན་པ་མེད་པ་གང་ཞེ་ན་། འདི་ལྟ་སྟེ་།
 यदुत सर्वधर्मानभिसंस्कारे ऽनभिसंस्कारचित्तस्थितिर् अप्रणिहितविमोक्षमुखम्। एतद् उच्यते ऽप्रणिहितं विमोक्षमुखम्।	ཆོས་ཐམས་ཅད་མངོན་པར་འདུ་བྱེད་པ་མེད་པ་ལ་། མངོན་པར་འདུ་བྱེད་པ་མེད་པར་སེམས་གནས་པ་། སྨོན་པ་མེད་པའི་རྣམ་པར་ཐར་པའི་སྒོ་སྟེ་། དེ་ནི་རྣམ་པར་ཐར་པའི་སྒོ་སྨོན་པ་མེད་པ་ཞེས་བྱའོ་༎
 [द्स्प्_१६] तत्र कतमानि चत्वारि ध्यानानि?	དེ་ལ་བསམ་གཏན་བཞི་གང་ཞེ་ན་། འདི་ལྟ་སྟེ་།
 यदुत विविक्तं कामैर् विविक्तं पापकैर् अकुशलैर् धर्मैः सवितर्कं सविचारं विवेकजं प्रीतिसुखं प्रथमं ध्यानम् उपसंपद्य विहरति;	འདོད་པ་དག་ལས་དབེན་པ་། སྡིག་པ་མི་དགེ་བའི་ཆོས་༄༣༢༤བ་རྣམས་ལས་དབེན་པ་། རྟོག་པ་དང་བཅས་པ་།
 स वितर्कविचाराणाम् उपशमाद् अध्यात्मं संप्रसादाच् चेतस एकोतीभावद् अवितर्कम् अविचारं समाधिजं प्रीतिसुखं द्वितीयं ध्यानम् उपसंपद्य	དཔྱོད་པ་དང་བཅས་པ་། དབེན་པ་ལས་སྐྱེས་པའི་དགའ་བ་དང་། བདེ་བ་ཅན་བསམ་གཏན་དང་པོ་བསྒྲུབས་ཏེ་གནས་པ་དང་། དེ་རྟོག་པ་དང་དཔྱོད་པ་དང་བྲལ་ཞིང་ནང་ཡོངས་སུ་དང་སྟེ་། སེམས་ཀྱི་རྒྱུད་གཅིག་ཏུ་གྱུར་པས་རྟོག་པ་མེད་པ་དཔྱོད་པ་མེད་པ་།
 स प्रीतेर् विरागाद् उपेक्षको विहरति स्मृतिमान् संप्रजानन्,	ཏིང་ངེ་འཛིན་ལས་སྐྱེས་པའི་དགའ་བ་དང་། བདེ་བ་ཅན་བསམ་གཏན་གཉིས་པ་བསྒྲུབས་ཏེ་གནས་པ་དང་། དེ་དགའ་བའི་འདོད་ཆགས་དང་བྲལ་བས་བཏང་སྙོམས་ལ་གནས་ཤིང་དྲན་པ་དང་ཤེས་བཞིན་ཅན་ཡིན་ཏེ་། བདེ་བ་ལུས་ཀྱིས་མྱོང་ལ་།
 सुखं च कायेन प्रतिसंवेदयति यत् तद् आर्या आचक्षते स्मृतिमान् सुखी सुखविहार्य् उपेक्षक इति,	འཕགས་པ་རྣམས་ཀྱིས་གང་དེ་ལ་དྲན་པ་དང་ལྡན་པ་། བདེ་བ་དང་ལྡན་པ་། བདེ་བ་ལ་གནས་པ་བཏང་སྙོམས་པའོ་ཞེས་བརྗོད་པ་སྟེ་།
 निष्प्रीतिकं तृतीयं ध्यानम् उपसंपद्य विहरति; स सुखस्य च प्रहाणाद् दुःखस्य च प्रहाणात् पूर्वम् एव सौमनस्यदौर्मनस्ययोर्	དགའ་བ་མེད་པའི་བསམ་གཏན་གསུམ་པ་བསྒྲུབས་ཏེ་གནས་པ་དང་། དེ་བདེ་བའང་སྤངས་ཏེ༏་སྔ་ནས་སྡུག་བསྔལ་ཡང་སྤངས་ཤིང་ཡིད་བདེ་བ་དང་། ཡིད་མི་བདེ་བའང་ནུབ་པས་སྡུག་བསྔལ་ཡང་མ་ཡིན་།
 अस्तंगमाद् अदुःखासुखम् उपेक्षास्मृतिपरिशुद्धं चतुर्थं ध्यानम् उपसंपद्य विहरति।	བདེ་བའང་མ་ཡིན་པ་། བཏང་སྙོམས་དང་དྲན་པ་ཡོངས་སུ་དག་པ་། བསམ་གཏན་བཞིན་བསྒྲུབས་ནས་གནས་པ་སྟེ་།
 एतान्य् उच्यन्ते चत्वारि ध्यानानि।	དེ་དག་ནི་བསམ་གཏན་བཞི་ཞེས་བྱའོ་༎
 [द्स्प्_१७] तत्र कतमानि चत्वार्य् अप्रमाणानि?	དེ་ལ་ཚད་མེད་པ་བཞི་གང་ཞེ་ན་། འདི་ལྟ་སྟེ་།
 यदुत मैत्री, करुणा, मुदिता,	བྱམས་པ་དང་། སྙིང་རྗེ་དང་། དགའ་བ་དང་། བཏང་སྙོམས་ཏེ་།
 उपेक्षा। एतान्य् उच्यन्ते चत्वार्य् अप्रमाणानि।	དེ་དག་ནི་ཚད་མེད་པ་བཞི་ཞེས་བྱའོ་༎
 [द्स्प्_१८] तत्र कतमाश् चतस्र आरूप्यसमापत्तयः?	དེ་ལ་གཟུགས་མེད་པའི་སྙོམས་པར་འཇུག་པ་བཞི་གང་ཞེ་ན་། འདི་ལྟ་སྟེ་།
 यदुताकाशानन्त्यायतनं,	ནམ་མཁའ་མཐའ་ཡས་སྐྱེ་མཆེད་དང་། རྣམ་༄༣༢༥ཨ་༌༎
 विज्ञानानन्त्यायतनम्, आकिञ्चन्यायतनं, नैवसंज्ञानासंज्ञायतनम्। एता उच्यन्ते चतस्र आरूप्यसमापत्तयः।	ཤེས་མཐའ་ཡས་སྐྱེ་མཆེད་དང་། ཅིའང་མེད་པའི་སྐྱེ་མཆེད་དང་། འདུ་ཤེས་མེད་འདུ་ཤེས་མེད་མིན་སྐྱེ་མཆེད་དེ་། དེ་དག་ནི་གཟུགས་མེད་པའི་སྙོམས་པར་འཇུག་པ་བཞི་ཞེས་བྱའོ་༎
 [द्स्प्_१९] तत्र कतमे ऽष्टौ विमोक्षाः?	དེ་ལ་རྣམ་པར་ཐར་པ་བརྒྱད་གང་ཞེ་ན་། འདི་ལྟ་སྟེ་།
 यदुत रूपी रूपाणि पस्यत्य्, अयं प्रथमो विमोक्षः;	གཟུགས་ཅན་གཟུགས་རྣམས་ལ་ལྟ་བ་འདི་ནི་རྣམ་པར་ཐར་པ་དང་པོའོ་༎
 अध्यात्मम् अरूपसंज्ञी बहिर्धा रूपाणि पश्यत्य्, अयं द्वितीयो विमोक्षः; शुभम् इत्य् एवाधिमुक्तो भवत्य्,	ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་རྣམས་ལ་ལྟ་བ་འདི་ནི་རྣམ་པར་ཐར་པ་གཉིས་པའོ་༎ 
 अयं त्र्तीयो विमोक्षः;	སྡུག་པ་ཉིད་དུ་མོས་པ་འདི་ནི་རྣམ་པར་ཐར་པ་གསུམ་པའོ་༎
 स सर्वशो रूपसंज्ञानां समतिक्रमात् प्रतिघसंज्ञानाम् अस्तंगमान् नानात्वसंज्ञानाम् अमनसिकाराद् अनन्तम् आकाशम् इत्य् आकाशानन्त्यायतनम् उपसंपद्य	དེ་རྣམ་པ་ཐམས་ཅད་དུ་གཟུགས་ཀྱི་འདུ་ཤེས་རྣམས་ལས་ཡང་དག་པར་འདས་ཏེ་། ཐོགས་པའི་འདུ་ཤེས་རྣམས་ནུབ་ཅིང་། སྣ་ཚོགས་ཀྱི་འདུ་ཤེས་རྣམས་ཡིད་ལ་མི་བྱེད་པས་ནམ་མཁའ་མཐའ་ཡས་སོ་སྙམ་ནས་།
 अयं चतुर्थो विमोक्षः;	ནམ་མཁའ་མཐའ་ཡས་སྐྱེ་མཆེད་བསྒྲུབས་ཏེ་གནས་པ་འདི་ནི་རྣམ་པར་ཐར་བ་བཞི་པའོ་༎
 स सर्वश आकाशानन्त्यायतनं समतिक्रम्यानन्तं विज्ञानम् इति विज्ञानानन्त्यायतनम् उपसंपद्य विहरत्य्,	དེ་རྣམ་པ་ཐམས་ཅད་དུ་ནམ་མཁའ་མཐའ་ཡས་སྐྱེ་མཆད་ལས་ཡང་དག་པར་འདས་ཏེ་། རྣམ་པར་ཤེས་པ་མཐའ་ཡས་སོ་། སྙམ་ནས་རྣམ་ཤེས་མཐའ་ཡས་སྐྱེ་མཆེད་བསྒྲུབས་ཏེ་གནས་པ་འདི་ནི་རྣམ་པར་ཐར་པ་ལྔ་པའོ་༎ དེ་རྣམ་པ་ཐམས་ཅད་དུ་རྣམ་ཤེས་མཐའ་ཡས་སྐྱེ་མཆེད་ལས་ཡང་དག་པར་འདས་ཏེ་།
 अयं पञ्चमो विमोक्षः; स सर्वशो विज्ञानानन्त्यातनं समतिक्रम्य नास्ति किंचिद् इत्य् आकिञ्चन्यायतनम् उपसंपद्य विहरत्य्, अयं षष्ठो विमोक्षः;	ཅིའང་མེད་དོ་སྙམ་ནས་ཅིའང་མེད་པའི་སྐྱེ་མཆེད་བསྒྲུབས་ཏེ་གནས་པ་འདི་ནི་རྣམ་པར་ཐར་པ་དྲུག་པའོ་༎ 
 स सर्वश आकिञ्चन्यायतनं समतिक्रम्य नैवसंज्ञानासंज्ञायतनम् उपसंपद्य विहरत्य्, अयं सप्तमो विमोक्षः;	དེ་རྣམ་པ་ཐམས་ཅད་དུ་ཅིའང་མེད་པའི་སྐྱེ་མཆེད་ལས་ཡང་དག་པར་འདས་ཏེ་དྲུག་པའོ་༎ ། འདུ་༄༣༢༥བ་ཤེས་མེད་འདུ་ཤེས་མེད་མིན་སྐྱེ་མཆེད་བསྒྲུབས་ཏེ་གནས་པ་འདི་ནི་རྣམ་པར་ཐར་པ་བདུན་པའོ་༎
 स सर्वशो नैवसंज्ञानासंज्ञायतनं समतिक्रम्य संज्ञावेदयितनिरोधम् उपसंपद्य विहरत्य्,	དེ་རྣམ་པ་ཐམས་ཅད་དུ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལས་ཡང་དག་པར་འདས་ཏེ་། འདུ་ཤེས་དང་ཚོར་བ་འགོག་པ་བསྒྲུབས་ཏེ་གནས་པ་འདི་ནི་རྣམ་པར་ཐར་པ་བརྒྱད་ཏེ་། 
 अयम् अष्टमो विमोक्षः। एत उच्यन्ते ऽष्टौ विमोक्षाः।	།
 [द्स्प्_२०] तत्र कतमा नवानुपूर्वविहारसमापत्तयः? यदुत	དེ་ལ་མཐར་གྱིས་གནས་པའི་སྙོམས་པར་འཇུག་པ་དགུ་གང་ཞེ་ན་། འདི་ལྟ་སྟེ་།
 विविक्तं कामैर् विविक्तं पापकैर् अकुशलैर् धर्मैः सवितर्कं सविचारं विवेकजं प्रीतिसुखं प्रथमं ध्यानम् उपसंपद्य विहरतीयं प्रथमा	འདོད་པ་དག་ལས་དབེན་པ་སྡིག་པ་མི་དགེ་བའི་ཆོས་རྣམས་ལ་དབེན་པ་། རྟོག་པ་དང་བཅས་པ་དཔྱོད་པ་དང་བཅས་པ་། དབེན་པ་ལས་སྐྱེས་པའི་དགའ་བ་དང་། བདེ་བ་ཅན་བསམ་གཏན་དང་པོ་བསྒྲུབས་ཏེ་གནས་པ་འདི་ནི་སྙོམས་པར་འཇུག་པ་དང་པོའོ་༎ དེ་རྟོག་པ་དང་། དཔྱོད་པ་དང་བྲལ་ཞིང་ནང་ཡོངས་སུ་དང་སྟེ་།
 स वितर्कविचाराणाम् उपशमाद् अध्यात्मं संप्रसादाच् चेतस एकोतीभावाद् अवितर्कम् अविचारं समाधिजं प्रीतिसुखं द्वितीयं ध्यानम् उपसंपद्य विहरतीयं द्वितीया समापत्तिः;	སེམས་ཀྱི་རྒྱུད་གཅིག་ཏུ་གྱུར་བས་རྟོག་པ་མེད་པ་། དཔྱོད་པ་མེད་པ་། ཏིང་ངེ་འཛིན་ལས་སྐྱེས་པའི་དགའ་བ་དང་། བདེ་བ་ཅན་བསམ་གཏན་གཉིས་པ་བསྒྲུབས་ཏེ་གནས་པ་འདི་ནི་སྙོམས་པར་འཇུག་པ་གཉིས་པའོ་༎
 स प्रीतेर् विरागाद् उपेक्षको विहरति स्मृतिमान् संप्रजानन् सुखं च कायेन प्रतिसंवेदयति	དེ་དགའ་བའི་འདོད་ཆགས་དང་བྲལ་བས་བཏང་སྙོམས་ལ་གནས་ཤིང་དྲན་པ་ཤེས་བཞིན་ཅན་ཡིན་ཏེ་། བདེ་བ་ལུས་ཀྱིས་མྱོང་ལ་།
 यत् तद् आर्या आचक्षते स्मृतिमान् सुखविहार्य् उपेक्षक इति निष्प्रीतिकं तृतीयं ध्यानम्	འཕགས་པ་རྣམས་ཀྱི་གང་དྲན་པ་དང་ལྡན་པ་བདེ་བ་ལ་གནས་པ་བཏང་སྙོམས་པའོ་ཞེས་བརྗོད་པ་སྟེ་། དགའ་བ་མེད་པའི་བསམ་གཏན་གསུམ་པ་བསྒྲུབས་ཏེ་གནས་པ་འདི་ནི་སྙོམས་པར་༄༣༢༦ཨ་པ་སྟེ་། 
 उपसंपद्य विहरतीयं तृतीया समापत्तिः;	༌༎ འཇུག་པ་གསུམ་པའོ་༎
 स सुखस्य च प्रहाणाद् दुःखस्य च प्रहाणात् पूर्वम् एव सौमनस्यदौर्मनस्ययोर्	དེ་བདེ་བའང་སྤངས་ཏེ་། སྔ་ནས་སྡུག་བསྔལ་ཡང་སྤངས་ཤིང་ཡིད་བདེ་བ་དང་། ཡིད་མི་བདེ་བ་ནུབ་པས་སྡུག་བསྔལ་བའང་མ་ཡིན་།
 अस्तंगमाद् अदुःखासुखम् उपेक्सास्मृतिपरिशुद्धं चतुर्थं ध्यानम् उपसंपद्य विहरतीयं चतुर्थी समापत्तिः;	བདེ་བའང་མ་ཡིན་པ་བཏང་སྙོམས་དང་། དྲན་པ་ཡོངས་སུ་དག་པ་བསམ་གཏན་བཞི་པ་བསྒྲུབས་ཏེ་གནས་པ་འདི་ནི་སྙོམས་པར་འཇུག་པ་བཞི་པའོ་༎ 
 स सर्वशो रूपसंज्ञानां समतिक्रमात् प्रतिघसंज्ञानाम् अस्तंगमान् नानात्वसंज्ञानाम् अमनसिकाराद् अनन्तम् आकाशम् इत्य् आकाशानन्त्यायतनम् उपसंपद्य विहरतीयं पञ्चमी समापत्तिः;	དེ་རྣམ་པ་ཐམས་ཅད་དུ་གཟུགས་ཀྱི་འདུ་ཤེས་རྣམས་ལས་ཡང་དག་པར་འདས་ཏེ་བཞི་པའོ་༎ ། ཐོགས་པའི་འདུ་ཤེས་རྣམས་ནུབ་པར་གྱུར་ཅིང་། སྣ་ཚོགས་ཀྱི་འདུ་ཤེས་རྣམས་ཡིད་ལ་མི་བྱེད་པས་ནམ་མཁའ་མཐའ་ཡས་སོ་སྙམ་ནས་ནམ་མཁའ་མཐའ་ཡས་སྐྱེ་མཆེད་བསྒྲུབས་ཏེ་གནས་པ་འདི་ནི་སྙོམས་པར་འཇུག་པ་ལྔ་པའོ་༎
 स सर्वश आकाशानन्त्यायतनं समतिक्रम्यानन्तं विज्ञानम् इति विज्ञानानन्त्यायतनम् उपसंपद्य विहरतीयं षष्ठी समापत्तिः;	དེ་རྣམ་པ་ཐམས་ཅད་དུ་ནམ་མཁའ་མཐའ་ཡས་སྐྱེ་མཆེད་ལས་ཡང་དག་པར་འདས་ཏེ་། རྣམ་པར་ཤེས་པ་མཐའ་ཡས་སོ་སྙམ་ནས་། རྣམ་ཤེས་མཐའ་ཡས་སྐྱེ་མཆེད་བསྒྲུབས་ཏེ་གནས་པ་འདི་ནི་སྙོམས་པར་འཇུག་པ་དྲུག་པའོ་༎
 स सर्वशो विज्ञानानन्त्यायतनं समतिक्रम्य नास्ति किंचिद् इत्य् आकिञ्चन्यायतनम् उपसंपद्य विहरतीयं सप्तमी समापत्तिः;	དེ་རྣམ་པ་ཐམས་ཅད་དུ་རྣམ་ཤེས་མཐའ་ཡས་སྐྱེ་མཆེད་ལས་ཡང་དག་པར་འདས་ཏེ་། ཅིའང་མེད་དོ་སྙམ་ནས་། ཅིའང་མེད་པའི་སྐྱེ་མཆེད་བསྒྲུབས་ཏེ་གནས་པ་འདི་ནི་སྙོམས་པར་འཇུག་པ་བདུན་པའོ་༎
 स सर्वश आकिञ्चन्यायतनं समतिक्रम्य नैवसंज्ञानासंज्ञायतनम् उपसंपद्य विहरतीयम् अष्टमी समापत्तिः;	དེ་རྣམ་པ་ཐམས་ཅད་དུ་ཅིའང་མེད་པའི་སྐྱེ་མཆེད་ལས་ཡང་དག་པར་འདས་ཏེ་། འདུ་ཤེས་མེད་འདུ་ཤེས་མེད་མིན་སྐྱེ་མཆེད་བསྒྲུབས་ཏེ་གནས་པ་འདི་ནི་སྙོམས་པར་འཇུག་པ་བརྒྱད་པའོ་༎ 
 स सर्वशो नैवसंज्ञानासंज्ञायतनं समतिक्रम्य संज्ञावेदयितनिरोधम् उपसंपद्य विहरतीयं नवमी समापत्तिः। एता उच्यन्ते नवानुपूर्वसमापत्तयः।	དེ་རྣམ་པ་ཐམས་ཅད་དུ་༄༣༢༦བ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལས་ཡང་དག་པར་འདས་ཏེ་། འདུ་ཤེས་དང་ཚོར་བ་འགོག་པ་བསྒྲུབས་ཏེ་གནས་པ་འདི་ནི་སྙོམས་པར་འཇུག་པ་དགུ་པ་སྟེ་། དེ་དག་ནི་མཐར་གྱིས་གནས་པའི་སྙོམས་པར་འཇུག་པ་དགུ་ཞེས་བྱའོ་༎
 [द्स्प्_२१] तत्र कतमा नव संज्ञाः?	དེ་ལ་འདུ་ཤེས་དགུ་གང་ཞེ་ན་།
 यदुत विध्मातकसंज्ञा, विपडुमकसंज्ञा, विलोहितकसंज्ञा, विपूयकसंज्ञा,	འདི་ལྟ་སྟེ་།
 विनीलकसंज्ञा, विखादितकसंज्ञा, विक्षिप्तकसंज्ञा, अस्थिकसंज्ञा,	རྣམ་པར་བམ་པའི་འདུ་ཤེས་དང་། རྣམ་པར་འབུས་གཞིགས་པའི་འདུ་ཤེས་དང་། རྣམ་པར་དམར་བའི་འདུ་ཤེས་དང་། རྣམ་པར་བརྣགས་པའི་འདུ་ཤེས་དང་། རྣམ་པར་སྔོས་པའི་འདུ་ཤེས་དང་། རྣམ་པར་ཟོས་པའི་འདུ་ཤེས་དང་། རྣམ་པར་འཐོར་བའི་འདུ་ཤེས་དང་། རུས་གོང་གི་འདུ་ཤེས་དང༏་རྣམ་པར་ཚིག་པའི་འདུ་ཤེས་ཏེ་།
 विदग्धकसंज्ञा। एता उच्यन्ते नव संज्ञाः।	དེ་དག་ནི་འདུ་ཤེས་དགུ་ཞེས་བྱའོ་༎
 [द्स्प्_२२] तत्र कतमा दशानुस्मृतयः?	དེ་ལ་རྗེས་སུ་དྲན་པ་བཅུ་གང་ཞེ་ན་། འདི་ལྟ་སྟེ་།
 यदुत बुद्धानुस्मृतिर्, धर्मानुस्मृतिः, संघानुस्मृतिः, शीलानुस्मृतिस्, त्यागानुस्मृतिर्, देवतानुस्मृतिर्, उपशमानुस्मृतिर्, आनापानानुस्मृतिः, कायगतानुस्मृतिर्,	སངས་རྒྱས་རྗེས་སུ་དྲན་པ་དང་། ཆོས་རྗེས་སུ་དྲན་པ་དང་། དགེ་འདུན་རྗེས་སུ་དྲན་པ་དང་། ཚུལ་ཁྲིམས་རྗེས་སུ་དྲན་པ་དང་། གཏོང་བ་རྗེས་སུ་དྲན་པ་དང་། ལྷ་རྗེས་སུ་དྲན་པ་དང་། ཉེ་བར་ཞི་བ་རྗེས་སུ་དྲན་པ་དང་། དབུགས་འབྱུང་བ་དང་རྔུབ་པ་རྗེས་སུ་དྲན་པ་དང་། ལུས་སུ་གཏོགས་པ་རྗེས་སུ་དྲན་པ་དང་། འཆི་བ་རྗེས་སུ་དྲན་པ་སྟེ་།
 मरणानुस्मृतिः। एता उच्यन्ते दशानुस्मृतयः।	དེ་དག་ནི་རྗེས་སུ་དྲན་པ་བཅུ་ཞེས་བྱའོ་༎
 [द्स्प्_२३] तत्र कतमे षट् संज्ञाकाराः?	དེ་ལ་འདུ་ཤེས་ཀྱི་རྣམ་པ་དྲུག་གང་ཞེ་ན་།
 यदुतानित्यसंज्ञा,	འདི་ལྟ་སྟེ་།
 दुःखसंज्ञा, अनात्मसंज्ञा, अशुभसंज्ञा,	མི་རྟག་པའི་འདུ་ཤེས་དང་། སྡུག་བསྔལ་བའི་འདུ་ཤེས་དང་། བདག་མེད་པའི་འདུ་ཤེས་དང་། མི་སྡུག་པའི་འདུ་ཤེས་དང་། འཆི་བའི་འདུ་ཤེས་དང་། འཇིག་རྟེན་ཐམས་ཅད་ལ་མངོན་པར་མི་དགའ་བའི་༄༣༢༧ཨ་༌༎
 मरणसंज्ञा,	འདུ་ཤེས་ཏེ་།
 सर्वलोके ऽनभिरतिसंज्ञा। एत उच्यन्ते षट् संज्ञाकाराः।	དེ་དག་ནི་འདུ་ཤེས་ཀྱི་རྣམ་པ་དྲུག་ཅེས་བྱའོ་༎
 [द्स्प्_२४] तत्र कतमद् धर्मज्ञानम्?	དེ་ལ་ཆོས་ཤེས་པ་གང་ཞེ་ན་།
 यत् पञ्चानां स्कन्धानां परिकर्मितत्वे परिच्छेदज्ञानम् इदम् उच्यते धर्मज्ञानम्।	ཕུང་པོ་ལྔ་པོ་རྣམས་ཡོངས་སུ་སྦྱང་བ་། བྱ་བ་ལ་ཡོངས་སུ་གཅོད་པའི་ཤེས་པ་གང་ཡིན་པ་སྟེ་། དེ་ནི་ཆོས་ཤེས་པ་ཞེས་བྱའོ་༎
 [द्स्प्_२५] तत्र कतमद् अन्वयज्ञानम्?	དེ་ལ་རྗེས་སུ་རྟོགས་པར་ཤེས་པ་གང་ཞེ་ན་།
 यच् छक्षुर् अनित्यम् इति ज्ञानम्, एवम् एव श्रोत्रं, घ्राणं, जिह्वा, कायो, मनो, रूपं, शब्दो, गन्धो, रसः, स्प्रष्टव्यं,	མིག་མི་རྟག་གོ་ཞེས་ཤེས་པ་གང་ཡིན་པ་དང་། དེ་བཞིན་དུ་རྣ་བ་དང་། སྣ་དང་། ལྕེ་དང༏་ལུས་དང་། ཡིད་དང་། གཟུགས་དང་། སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་མི་རྟག་གོ་ཞེས་ཤེས་པ་གང་ཡིན་པ་སྟེ་།
 धर्मा अनित्या इति यज् ज्ञानम् इदम् उच्यते ऽन्वयज्ञानम्।	དེ་ནི་རྗེས་སུ་རྟོགས་པར་ཤེས་པ་ཞེས་བྱའོ་༎
 [द्स्प्_२६] तत्र कतमत् परचित्तज्ञानम्?	དེ་ལ་ཕ་རོལ་གྱི་སེམས་ཤེས་པ་གང་ཞེ་ན་།
 यत् परसत्त्वानं परपुद्गलानां चेतसैव चेतसि चेतसिकेषु च धर्मेष्व् अविचिकित्सितं ज्ञानम् इदम् उच्यते परचित्तज्ञानम्।	སེམས་ཉིད་ཀྱིས་སེམས་ཅན་གཞན་རྣམས་དང་། གང་ཟག་གཞན་རྣམས་ཀྱི་སེམས་དང་། སེམས་ལས་བྱུང་བའི་ཆོས་རྣམས་ལ་ཐེ་ཚོམ་མེད་པར་ཤེས་པ་སྟེ་། དེ་ནི་ཕ་རོལ་གྱི་སེམས་ཤེས་པ་ཞེས་བྱའོ་༎
 [द्स्प्_२७] तत्र कतमत् संवृतिज्ञानम्?	དེ་ལ་ཀུན་རྫོབ་ཤེས་པ་གང་ཞེ་ན་།
 यत् प्रतिपज्ज्ञानम् इदम् उच्यते संवृतिज्ञानम्।	ལམ་ཤེས་པ་གང་ཡིན་པ་སྟེ་། དེ་ནི་ཀུན་རྫོབ་ཤེས་པ་ཞེས་བྱའོ་༎
 [द्स्प्_२८] तत्र कतमद् दुःखज्ञानम्?	དེ་ལ་སྡུག་བསྔལ་ཤེས་པ་གང་ཞེ་ན་།
 यद् दुःखस्योत्पादस्थितिज्ञानम् इदम् उच्यते दुःखज्ञानम्।	སྡུག་བསྔལ་སྐྱེ་བ་དང་གནས་པ་ཤེས་པ་སྟེ་། དེ་ནི་སྡུག་བསྔལ་ཤེས་པ་ཞེས་བྱའོ་༎
 [द्स्प्_२९] तत्र कतमत् समुदयज्ञानम्?	དེ་ལ་ཀུན་འབྱུང་བ་ཤེས་པ་གང་ཞེ་ན་།
 यत् समुदयस्य प्रहाणज्ञानम् इदम् उच्यते समुदयज्ञानम्।	ཀུན་འབྱུང་བ་སྤོང་བ་ཤེས་པ་གང་ཡིན་པ་སྟེ་། དེ་ནི་ཀུན་འབྱུང་བ་ཤེས་པ་ཞེས་བྱའོ་༎
 [द्स्प्_३०] तत्र कतमन् निरोधज्ञनम्?	དེ་ལ་འགོག་པ་ཤེས་པ་གང་ཞེ་ན་།
 यद् दुःखनिरोधज्ञानम् इदम् उच्यते निरोधज्ञानम्।	སྡུག་བསྔལ་འགོག་པ་ཤེས་པ་གང་ཡིན་པ་སྟེ་། དེ་ནི་འགོག་པ་ཤེས་པ་༄༣༢༧བ་ཞེས་བྱའོ་༎
 [द्स्प्_३१] तत्र कतमन् मार्गज्ञानम्?	དེ་ལ་ལམ་ཤེས་པ་གང་ཞེ་ན་།
 यद् आर्याष्टाङ्गमार्गज्ञानम् इदम् उच्यते मार्गज्ञानम्।	འཕགས་པའི་ལམ་ཡན་ལག་བརྒྱད་པ་ཤེས་པ་གང་ཡིན་པ་སྟེ་། དེ་ནི་ལམ་ཤེས་པ་ཞེས་བྱའོ་༎
 [द्स्प्_३२] तत्र कतमत् क्षयज्ञानम्?	དེ་ལ་ཟད་པ་ཤེས་པ་གང་ཞེ་ན་།
 यद् रागद्वेषमोहक्षयज्ञानम् इदम् उच्यते क्षयज्ञानम्।	འདོད་ཆགས་དང་། ཞེ་སྡང་དང་། གཏི་མུག་རྣམས་ཟད་པར་ཤེས་པ་གང་ཡིན་པ་སྟེ་། དེ་ནི་ཟད་པ་ཤེས་པ་ཞེས་བྱའོ་༎
 [द्स्प्_३३] तत्र कतमद् अनुत्पादज्ञानम्?	དེ་ལ་མི་སྐྱེ་བ་ཤེས་པ་གང་ཞེ་ན་།
 यद् भवगत्यनुत्पदज्ञानम् इदम् उच्यते ऽनुत्पादज्ञानम्।	སྲིད་པའི་འགྲོ་བ་རྣམས་སུ་མི་སྐྱེ་བ་ཤེས་པ་སྟེ་། དེ་ནི་མི་སྐྱེ་བ་ཤེས་པ་ཞེས་བྱའོ་༎
 [द्स्प्_३४] तत्र कतमद् यथाभूतज्ञानम्?	དེ་ལ་ཇི་ལྟ་བ་བཞིན་ཤེས་པ་གང་ཞེ་ན་།
 यत् तथागतस्य सर्वज्ञताज्ञानम् इदम् उच्यते यथाभूतज्ञानम्।	དེ་བཞིན་གཤེགས་པའི་ཐམས་ཅད་མཁྱེན་པ་ཉིད་ཀྱི་ཡེ་ཤེས་གང་ཡིན་པ་སྟེ་། དེ་ནི་ཇི་ལྟ་བ་བཞིན་ཤེས་པ་ཞེས་བྱའོ་༎
 [द्स्प्_३५] तत्र कतमद् अनाज्ञातमाज्ञास्यामीन्द्रियम्?	དེ་ལ་མི་ཤེས་པ་ཀུན་ཤེས་པར་བྱེད་པའི་དབང་པོ་གང་ཞེ་ན་།
 यच् छैक्षाणां पुद्गलानाम् अनभिसमितानां श्रद्धेन्द्रियं, वीर्येन्द्रियं, स्मृतीन्द्रियं,	གང་ཟག་སློབ་པ་མངོན་པར་རྟོགས་པར་མ་གྱུར་པ་རྣམས་ཀྱི་དད་པའི་དབང་པོ་དང་། བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་དང་། ཏིང་ངེ་འཛིན་གྱི་དབང་པོ་དང་། ཤེས་རབ་ཀྱི་དབང་པོ་གང་ཡིན་པ་སྟེ་།
 समाधीन्द्रियं, प्रज्ञेन्द्रियं इदम् उच्यते ऽनाज्ञातमाज्ञास्यामीन्द्रियम्।	དེ་ནི་མི་ཤེས་པ་ཀུན་ཤེས་པར་བྱེད་པའི་དབང་པོ་ཞེས་བྱའོ་༎
 [द्स्प्_३६] तत्र कतमद् आज्ञेन्द्रियम्?	དེ་ལ་ཀུན་ཤེས་པའི་དབང་པོ་གང་ཞེ་ན་།
 यच् छैक्षाणां पुद्गलानाम् अभिसमितानां श्रद्धेन्द्रियं वीर्येन्द्रियं, स्मृतीन्द्रियं, समाधीन्द्रियं,	གང་ཟག་སློབ་པ་མངོན་པར་རྟོགས་པར་གྱུར་པ་རྣམས་ཀྱི་དད་པའི་དབང་པོ་དང་། བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་དང་། ཏིང་ངེ་འཛིན་གྱི་དབང་པོ་གང་ཡིན་པ་སྟེ་།
 प्रज्ञेन्द्रियम् इदम् उच्यते आज्ञेन्द्रियम्।	དེ་ནི་ཀུན་ཤེས་པའི་དབང་པོ་ཞེས་བྱའོ་༎
 [द्स्प्_३७] तत्र कतमद् आज्ञातावीन्द्रियम्? यद् अशैक्षाणां पुद्गलानां तद्यथार्हतां,	དེ་ལ་ཀུན་ཤེས་པ་དང་ལྡན་པའི་དབང་པོ་གང་ཞེ་ན་། གང་ཟག་མི་སློབ་པ་། འདི་ལྟ་སྟེ་།
 प्रत्येकबुद्धानां, दशभूमिस्थितानां बोधिसत्त्वानां, तथागतानाम् अर्हतां सम्यक्संबुद्धानां श्रद्धेन्द्रियं,	དགྲ་བཅོམ་པ་རྣམས་དང་། རང་སངས་རྒྱས་རྣམས་དང་། བྱང་ཆུབ་སེམས་དཔའ་ས་བཅུ་ལ་གནས་པ་རྣམས་དང་། ༄༣༢༨ཨ་༌༎ དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་དད་པའི་དབང་པོ་དང་། 
 वीर्येन्द्रियं, स्मृतीन्द्रियं,	བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་དང་། ཏིང་ངེ་འཛིན་གྱི་དབང་པོ་དང་། ཤེས་རབ་ཀྱི་དབང་པོ་སྟེ་།
 समाधीन्द्रियं प्रज्ञेन्द्रियम् इदम् उच्यत आज्ञातावीन्द्रियम्।	དེ་ནི་ཀུན་ཤེས་པ་དང་ལྡན་པའི་དབང་པོ་ཞེས་བྱའོ་༎
 [द्स्प्_३८] तत्र कतमः सवितर्कः सविचारः समाधिः?	དེ་ལ་རྟོག་པ་དང་བཅས་དཔྱོད་པ་དང་བཅས་པའི་ཏིང་ངེ་འཛིན་གང་ཞེ་ན་། འདོད་པ་དག་ལས་དབེན་པ་།
 विविक्तं कामैर् विविक्तं पापकैर् अकुशलैर् धर्मैः प्रीतिसुखं प्रथमं ध्यानम् उपसंपद्य विहरत्य् अयम् उच्यते सवितर्कः सविचारः समाधिः।	སྡིག་པ་མི་དགེ་བའི་ཆོས་རྣམས་ལས་དབེན་པ་། དགའ་བ་དང་བདེ་བ་ཅན་བསམ་གཏན་དང་པོ་བསྒྲུབས་ཏེ་གནས་པ་སྟེ་། དེ་ནི་རྟོག་པ་དང་བཅས་དཔྱོད་པ་དང་བཅས་པའི་ཏིང་ངེ་འཛིན་ཅེས་བྱའོ་༎
 [द्स्प्_३९] तत्र कतमो वितर्को विचारमात्रः समाधिः?	དེ་ལ་རྟོག་པ་མེད་ལ་དཔྱོད་པ་ཙམ་གྱི་ཏིང་ངེ་འཛིན་གང་ཞེ་ན་།
 या प्रथमध्यानस्य द्वितीयध्यानस्य चान्तरिकायम् उच्यते ऽवितर्को विचारमात्रः समाधिः।	བསམ་གཏན་དང་པོ་དང་། བསམ་གཏན་གཉིས་པའི་བར་གང་ཡིན་པ་སྟེ་། དེ་ནི་རྟོག་པ་མེད་ལ་དཔྱོད་པ་ཙམ་གྱི་ཏིང་ངེ་འཛིན་ཅེས་བྱའོ་༎
 [द्स्प्_४०] तत्र कतमो ऽवितर्को ऽविचारः समाधिः?	དེ་ལ་མི་རྟོག་མི་དཔྱོད་པའི་ཏིང་ངེ་འཛིན་གང་ཞེ་ན་།
 प्रथमं ध्यानम् उपादाय यावन् नैवसंज्ञानासंज्ञायतनसमापत्तिर् एष उच्यते ऽवितर्को ऽविचारः समाधिः। [द्स्प्_४१] तत्र कतमान्य् अष्टाव् अभिभ्वायतनानि?	བསམ་གཏན་དང་པོ་ནས་བཟུང་སྟེ་། འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཀྱི་བར་དུ་སྙོམས་པར་འཇུག་པ་སྟེ༏་དེ་ནི་མི་རྟོག་མི་དཔྱོད་པའི་ཏིང་ངེ་འཛིན་ཅེས་བྱའོ་༎ དེ་ལ་ཟིལ་གྱིས་གནོན་པའི་སྐྱེ་མཆེད་བརྒྱད་གང་ཞེ་ན་།
 यदुताध्यात्मं रूपसंज्ञी बहिर्धा रूपाणि पश्यति परीत्तानि सुवर्णदुर्वर्णानि,	འདི་ལྟ་སྟེ་། ནང་གཟུགས་སུ་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་ཁ་དོག་བཟང་པོ་དང་། ཁ་དོག་ངན་པ་རྣམས་ལ་ལྟ་ཞིང་གཟུགས་དེ་དག་ཟིལ་གྱིས་མནན་ནས་ཤེས་།
 तानि रूपाण्य् अभिभूय जानात्य् अभिभूय पश्यत्य्,	ཟིལ་གྱིས་མནན་ནས་མཐོང་སྟེ་།
 एवंसंज्ञी भवतीदं प्रथमम् अभिभ्वायतनम्;	དེ་ལྟ་བུར་འདུ་ཤེས་པར་འགྱུར་བ་འདི་ནི་ཟིལ་གྱིས་གནོན་༄༣༢༨བ་པའི་སྐྱེ་མཆེད་དང་པོའོ་༎
 अध्यात्मम् अरूपसंज्ञी बहिर्धा रूपाणि पश्यति महद्गतानि सुवर्णदुर्वर्णानि,	ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་ཆེན་པོར་གྱུར་པ་ཁ་དོག་བཟང་པོ་དང་། ཁ་དོག་ངན་པ་རྣམས་ལ་ལྟ་ཞིང་གཟུགས་དེ་དག་ཟིལ་གྱིས་མནན་ནས་ཤེས་།
 तानि रूपण्य् अभिभूय जानात्य् अभिभूय पश्यत्य्,	ཟིལ་གྱིས་མནན་ནས་མཐོང་སྟེ་།
 एवंसंज्ञी भवतीदं द्वितीयम् अभिभ्वायतनम्;	དེ་ལྟ་བུར་འདུ་ཤེས་པར་གྱུར་པ་འདི་ནི་ཟིལ་གྱིས་གནོན་པའི་སྐྱེ་མཆེད་གཉིས་པའོ་༎
 अध्यात्मम् अरूपसंज्ञी बहिर्धा रूपाणि पश्यति नीलानि नीलवर्णानि नीलनिदर्शनानि नीलनिर्भासानि,	ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་སྔོན་པོ་། ཁ་དོག་སྔོན་པོ་། སྔོན་པོ་ལྟ་བུར་སྟོན་པ་། འོད་སྔོན་པོ་འབྱུང་བ་རྣམས་ལ་འདི་ལྟ་སྟེ་། དཔེར་ན་ཟར་མའི་མེ་ཏོག་གམ་།
 तद्यथोमापुष्पं संपन्नं वा बारणसेयं वस्त्रं नीलं नीलवर्णं नीलनिदर्शनं नीलनिर्भासम्,	ཡུལ་ཝའ་ར་ནའ་སིའི་རས་ཕུན་སུམ་ཚོགས་པ་སྔོན་པོ་། ཁ་དོག་སྔོན་པོ་། སྔོན་པོ་ལྟ་བུར་སྟོན་པ་།
 एवम् एवाध्यात्मम् अरूपसंज्ञी बहिर्धा रूपाणि पश्यति नीलानि नीलवर्णानि नीलनिदर्शनानि नीलनिर्भसानीदं तृतीयम् अभिभ्वायतनम्;	འོད་སྔོན་པོ་འབྱུང་བ་དེ་བཞིན་དུ་ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་སྔོན་པོ་། ཁ་དོག་སྔོན་པོ་། སྔོན་པོ་ལྟ་བུར་སྟོན་པ་། འོད་སྔོན་པོ་འབྱུང་བ་རྣམས་ལ་ལྟ་བ་འདི་ནི་ཟིལ་གྱིས་གནོན་པའི་སྐྱེ་མཆེད་གསུམ་པའོ་༎
 अध्यात्मम् अरूपसंज्ञी बहिर्धा रूपाणि पश्यति पीतानि पीतवर्णानि पीतनिदर्शनानि पीतनिर्भासानि,	ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་སེར་པོ་ཁ་དོག་སེར་པོ་། སེར་པོ་ལྟ་བུར་སྟོན་པ་། འོད་ཟེར་པོ་འབྱུང་བ་རྣམས་ལ་འདི་ལྟ་སྟེ་།
 तद्यथा कर्णिकारपुष्पं संपन्नं वा बाराणसेयं वस्त्रं पीतं पीतवर्णं पीतनिदर्शनं पीतनिर्भासम्,	དཔེར་ན་དོང་ཀའི་མེ་ཏོག་གམ་། ཡུལ་ཝའ་ར་ནའ་སིའི་རས་ཕུན་སུམ་ཚོགས་པ་སེར་པོ་། ཁ་དོག་སེར་པོ་། སེར་པོ་ལྟ་བུར་སྟོན་པ་།
 एवम् एवाध्यात्मम् अरूपसंज्ञी बहिर्धा रूपाणि पश्यति पीतानि पीतवर्णानि पीतनिदर्शनानि पीतनिर्भासानीदं चतुर्थम् अभिभ्वायतनम्;	འོད་སེར་པོ་འབྱུང་བ་དེ་བཞིན་དུ་ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་སེར་པོ་། ཁ་དོག་སེར་པོ་། སེར་པོ་ལྟ་བུར་སྟོན་པ་། འོད་སེར་པོ་འབྱུང་བ་རྣམས་ལ་ལྟ་བ་འདི་ནི་ཟིལ་གྱིས་གནོན་པའི་སྐྱེ་མཆེད་བཞི་པའོ་༎
 अध्यात्मम् अरूपसंज्ञी बहिर्धा रूपाणि पश्यति लोहितानि लोहितवर्णानि लोहितनिदर्शनानि लोहितनिर्भासानि,	ནང་གཟུགས་མེད་པར་འདུ་ཤེས་པས་ཕྱི་རོལ་གྱི་༄༣༢༩ཨ་༌༎ གཟུགས་དམར་པོ་། ཁ་དོག་དམར་པོ་། དམར་པོ་ལྟ་བུར་སྟོན་པ་། འོད་དམར་པོ་འབྱུང་བ་རྣམས་ལ་འདི་ལྟ་སྟེ་།
 तद्यथा बन्धुजीवकपुष्पं संपन्नं वा बाराणसेयं वस्त्रं लोहितं लोहितवर्णं लोहितनिदर्शनं लोहितनिर्भासम्,	དཔེར་ན་བནདྷུ་ཛི་བའི་མེ་ཏོག་གམ་། ཡུལ་ཝའ་ར་ནའ་སིའི་རས་ཕུན་སུམ་ཚོགས་པ་དམར་པོ་། ཁ་དོག་དམར་པོ་། དམར་པོ་ལྟ་བུར་སྟོན་པ་།
 एवम् एवाध्यात्मम् अरूपसंज्ञी बहिर्धा रूपाणि पश्यति लोहितानि लोहितवर्णानि लोहितनिदर्शनानि लोहितनिर्भासानीदं पञ्चमम् अभिभ्वायतनम्;	འོད་དམར་པོ་འབྱུང་བ་དེ་བཞིན་དུ་ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་དམར་པོ་ཁ་དོག་དམར་པོ༏་དམར་པོ་ལྟ་བུར་སྟོན་པ་། འོད་དམར་པོ་འབྱུང་བ་རྣམས་ལ་ལྟ་བ་འདི་ནི་ཟིལ་གྱིས་གནོན་པའི་སྐྱེ་མཆེད་ལྔ་པ་། པའོ་༎ 
 अध्यात्मम् अरूपसंज्नी बहिर्धा रूपाणि पश्यत्य् अवदातान्य् अवदातवर्णान्य् अवदातनिदर्शनान्य् अवदातनिर्भासानि,	ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་དཀར་པོ་། ཁ་དོག་དཀར་པོ་། དཀར་པོ་ལྟ་བུར་སྟོན་པ་། འོད་དཀར་པོ་འབྱུང་བ་རྣམས་ལ་འདི་ལྟ་སྟེ་། དཔེར་ན་།
 तद्यथोशनस्तारकया वर्णो ऽवदातो ऽवदातवर्णो ऽवदातनिदर्शनो ऽवदातनिर्भास,	སྐར་མ་བ་བ་སངས་ཀྱི་མདོག་དཀར་པོ་ཁ་དོག་དཀར་པོ་། དཀར་པོ་ལྟ་བུར་སྟོན་པ་།
 एवम् एवाध्यात्मम् अरूपसंज्ञी बहिर्धा रूपाणि पश्यत्य् अवदातान्य् अवदातवर्णान्य् अवदातनिदर्शनान्य् अवदातनिर्भासानीदं षष्ठम् अभिभ्वायतनम्;	འོད་དཀར་པོ་འབྱུང་བ་དེ་བཞིན་དུ་ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་དཀར་པོ་ཁ་དོག་དཀར་པོ་། དཀར་པོ་ལྟ་བུར་སྟོན་པ་། འོད་དཀར་པོ་འབྱུང་བ་རྣམས་ལ་ལྟ་བ་འདི་ནི་ཟིལ་གྱིས་གནོན་པའི་སྐྱེ་མཆེད་དྲུག་པའོ་༎
 स सर्वशो रूपसंज्ञानं समतिक्रमत् प्रतिघसंज्ञानाम् अस्तंगमान् नानात्वसंज्ञानाम्	དེ་རྣམ་པ་ཐམས་ཅད་དུ་གཟུགས་ཀྱི་འདུ་ཤེས་རྣམས་ལས་ཡང་དག་པར་འདས་ཏེ་ཐོགས་པའི་འདུ་ཤེས་རྣམས་ནུབ་པར་གྱུར་ཅིང་།
 अमनसिकाराद् अनन्तम् आकाशम् इत्य् आकाशानन्त्यायतनम् उपसंपद्य विहरतीदं सप्तमम् अभिभ्वायतनम्;	སྣ་ཚོགས་ཀྱི་འདུ་ཤེས་རྣམས་ཡིད་ལ་མི་བྱེད་པས་། ནམ་མཁའ་མཐའ་ཡས་སོ་སྙམ་ནས་། ནམ་མཁའ་མཐའ་ཡས་སྐྱེ་མཆེད་བསྒྲུབས་ཏེ་གནས་པ་འདི་ནི་ཟིལ་གྱིས་གནོན་༄༣༢༩བ་པའི་སྐྱེ་མཆེད་བདུན་པའོ་༎ 
 स सर्वश आकाशानन्त्यायतनं समतिक्रम्यानन्तं विज्ञानम् इती विज्ञानानन्त्यायतनम् उपसंपद्य विहरतीदम् अष्टमम् अभिभ्वायतनम्। एतान्य् उच्यन्ते ऽष्टाव् अभिभ्वायतनानि।	དེ་རྣམ་པ་ཐམས་ཅད་དུ་ནམ་མཁའ་མཐའ་ཡས་སྐྱེ་མཆེད་ལས་ཡང་དག་པར་འདས་ཏེ་པའོ་༎ ། རྣམ་པར་ཤེས་པ་མཐའ་ཡས་སོ་སྙམ་ནས་། རྣམ་ཤེས་མཐའ་ཡས་སྐྱེ་མཆེད་བསྒྲུབས་ཏེ་གནས་པ་འདི་ནི་ཟིལ་གྱིས་གནོན་པའི་སྐྱེ་མཆེད་བརྒྱད་པ་སྟེ་། 
 [द्स्प्_४२] तत्र कतमानि दश कृत्स्नायतनानि? यदुत पृथिवीकृत्स्नम्, अप्कृत्स्नं, तेजःकृत्स्नं, वायुकृत्स्नम्, आकाशकृत्स्नं, नीलकृत्स्नं, पीतकृत्स्नं, लोहितकृत्स्नम्, अवदातकृत्स्नं,	དེ་དག་ནི་ཟིལ་གྱིས་གནོན་པའི་སྐྱེ་མཆེད་བརྒྱད་ཅེས་བྱའོ་༎ དེ་ལ་ཟད་པར་གྱི་སྐྱེ་མཆེད་བཅུ་གང་ཞེ་ན་། འདི་ལྟ་སྟེ༏་ཟད་པར་ས་དང་། ཟད་པར་ཆུ་དང་། ཟད་པར་མེ་དང་། ཟད་པར་རླུང་དང་། ཟད་པར་ནམ་མཁའ་དང་། ཟད་པར་སྔོན་པོ་དང་། ཟད་པར་སེར་པོ་དང་། ཟད་པར་དམར་པོ་དང་། ཟད་པར་དཀར་པོ་དང་། ཟད་པར་རྣམ་པར་ཤེས་པ་སྟེ་།
 विज्ञानकृत्स्नम्। एतान्य् उच्यन्ते दश कृत्स्नायतनानि:	དེ་དག་ནི་ཟད་པར་གྱི་སྐྱེ་མཆེད་བཅུ་ཞེས་བྱ་སྟེ་།
 सर्वधातून् पृथिवीधाताव् अधिमुच्य सर्वम् अपि पृथिवीधातुर् एवैकधातुर् भवति;	ཁམས་ཐམས་ཅད་སའི་ཁམས་སུ་མོས་པར་བྱེད་དེ་། ཐམས་ཅད་ཀྱང་སའི་ཁམས་ཁོ་ནར་ཁམས་གཅིག་ཏུ་འགྱུར་རོ་༎
 सर्वधातून् अब्धाताव् अधिमुच्य सर्वम् अप्य् अब्धातुर् एवैकधातुर् भवति;	ཁམས་ཐམས་ཅད་ཆུའི་ཁམས་སུ་མོས་པར་བྱེད་དེ་། ཐམས་ཅད་ཀྱང་ཆུའི་ཁམས་ཁོ་ནར་ཁམས་གཅིག་ཏུ་འགྱུར་རོ་༎
 सर्वधातूंस् तेजोधाताव् अधिमुच्य सर्वम् अपि तेजोधातुर् एवैकधातुर् भवति;	ཁམས་ཐམས་ཅད་མེའི་ཁམས་སུ་མོས་པར་བྱེད་དེ་། ཐམས་ཅད་ཀྱང་མེའི་ཁམས་ཁོ་ནར་ཁམས་གཅིག་ཏུ་འགྱུར་རོ་༎
 सर्वधातून् वायुधाताव् अधिमुच्य सर्वम् अपि वायुधातुर् एवैकधातुर् भवति;	ཁམས་ཐམས་ཅད་རླུང་གི་ཁམས་སུ་མོས་པར་བྱེད་དེ་། ཐམས་ཅད་ཀྱང་རླུང་གི་ཁམས་ཁོ་ནར་ཁམས་གཅིག་ཏུ་འགྱུར་རོ་༎
 सर्वधातून् आकाशधाताव् अधिमुच्य सर्वम् अप्य् आकाशधातुर् एवैकधातुर् भवति;	ཁམས་ཐམས་ཅད་ནམ་མཁའི་ཁམས་སུ་མོས་པར་བྱེད་དེ་། ཐམས་ཅད་ཀྱང་ནམ་མཁའི་ཁམས་ཁོ་ནར་ཁམས་གཅིག་ཏུ་འགྱུར་རོ་༎
 सर्वधातून् नीले धिमुच्य सर्वम् अपि नीलम् एव भवति;	ཁམས་ཐམས་ཅད་སྔོན་པོར་མོས་༄༣༣༠ཨ་༌༎ པར་བྱེད་དེ་། ཐམས་ཅད་ཀྱང་སྔོན་པོ་ཉིད་དུ་འགྱུར་རོ་༎
 सर्वधातून् पीते ऽधिमुच्य सर्वम् अपि पीतम् एव भवति;	ཁམས་ཐམས་ཅད་སེར་པོར་མོས་པར་བྱེད་དེ་། ཐམས་ཅད་ཀྱང་སེར་པོ་ཁོ་ནར་འགྱུར་རོ་༎
 सर्वधातून् लोहिते ऽधिमुच्य सर्वम् अपि लोहितम् एव भवति;	ཁམས་ཐམས་ཅད་དམར་པོར་མོས་པར་བྱེད་དེ་། ཐམས་ཅད་ཀྱང་དམར་པོ་ཁོ་ནར་འགྱུར་རོ་༎
 सर्वधातून् अवदाते ऽधिमुच्य सर्वम् अप्य् अवदातम् एव भवति;	ཁམས་ཐམས་ཅད་དཀར་པོར་མོས་པར་བྱེད་དེ་། ཐམས་ཅད་ཀྱང་དཀར་པོ་ཁོ་ནར་འགྱུར་རོ་༎
 सर्वधातून् विज्ञाने ऽधिमुच्य सर्वम् अपि विज्ञानम् एवैकधातुर् भवति।	ཁམས་ཐམས་ཅད་རྣམ་པར་ཤེས་པར་མོས་པར་བྱེད་དེ་། ཐམས་ཅད་ཀྱང་རྣམ་པར་ཤེས་པ་ཁོ་ནར་ཁམས་གཅིག་ཏུ་འགྱུར་རོ་༎
 पृथिव्यप्तेजोवाय्वाकाशनीलपीतलोहितावदातविज्ञानं सर्वम् अप्य् एकम् एव भवतीत्य् एतान्य् उच्यन्ते कृत्स्नायतनानि।	ས་དང་། ཆུ་དང་། མེ་དང་། རླུང་དང་། ནམ་མཁའ་དང་། སྔོན་པོ་དང་། སེར་པོ་དང་། དམར་པོ་དང་། དཀར་པོ་དང་། རྣམ་པར་ཤེས་པ་ཐམས་ཅད་ཀྱང་གཅིག་ཁོ་ནར་འགྱུར་ཏེ་། དེ་ནི་ཟད་པར་གྱི་སྐྱེ་མཆེད་རྣམས་ཞེས་བྱའོ་༎ ཟད་པར་དུ་སྐྱེ་བ་རྒྱས་པར་བྱེད་པས་དེ་ནི་ཟད་པར་གྱི་སྐྱེ་མཆེད་རྣམས་ཞེས་བྱའོ་༎
 निरन्तरकृत्स्नस्फरणाद् एतान्य् उच्यन्ते कृत्स्नायतनानि। एकैकं चायतनं सर्वं भवति, तस्माद् उच्यन्ते कृत्स्नायतनानीति।	རེ་རེའང་སྐྱེ་མཆེད་ཐམས་ཅད་དུ་འགྱུར་ཏེ་དེའི་ཕྱིར་ཟད་པར་གྱི་སྐྱེ་མཆེད་རྣམས་ཞེས་བྱའོ་༎
 [द्स्प्_४३] तत्र कतमा अष्टादश शून्यताः? यदुताध्यात्मशून्यता, बहिर्धाशून्यता, अध्यात्मबहिर्धाशून्यता, शून्यताशून्यता, महाशून्यता, परमार्थशून्यता, संस्कृतशून्यता, असंस्कृतशून्यता, अत्यन्तशून्यता, अनवराग्रशून्यता, अनवकारशून्यता,	དེ་ལ་སྟོང་པ་ཉིད་བཅོ་བརྒྱད་གང་ཞེ་ན་། འདི་ལྟ་སྟེ་།
 प्रकृतिशून्यता, सर्वधर्मशून्यता, स्वलक्षणशून्यता, अनुपलम्भशून्यता, अभावशून्यता, स्वभावशून्यता, अभावस्वभावशून्यता।	ནང་སྟོང་པ་ཉིད་དང་། ཕྱི་སྟོང་པ་ཉིད་དང་། ཕྱི་ནང་སྟོང་པ་ཉིད་དང་། སྟོང་པ་ཉིད་སྟོང་པ་ཉིད་དང་། ཆེན་པོ་སྟོང་པ་ཉིད་དང་། དོན་དམ་པ་སྟོང་པ་ཉིད་དང་། འདུས་བྱས་སྟོང་པ་ཉིད་དང་། འདུས་མ་བྱས་སྟོང་པ་ཉིད་དང་། མཐའ་ལས་འདས་པ་སྟོང་པ་ཉིད་དང་། ཐོག་མ་དང་ཐ་མ་མེད་པ་སྟོང་པ་ཉིད་དང་། དོར་བ་མེད་པ་སྟོང་པ་ཉིད་དང་། རང་བཞིན་སྟོང་པ་ཉིད་དང་། ཆོས་ཐམས་༄༣༣༠བ་ཅད་སྟོང་པ་ཉིད་དང་། རང་གི་མཚན་ཉིད་སྟོང་པ་ཉིད་དང་། མི་དམིགས་པ་སྟོང་པ་ཉིད་དང་། དངོས་པོ་མེད་པ་སྟོང་པ་ཉིད་དང་། ངོ་བོ་ཉིད་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་དོ་༎
 तत्र कतमाध्यात्मशून्यता?	དེ་ལ་ནང་སྟོང་པ་ཉིད་གང་ཞེ་ན་།
 आध्यात्मिका धर्मा उच्यन्ते, यदुत चक्षुः,	ནང་གི་ཆོས་རྣམས་ཞེས་བྱ་བ་ནི་འདི་ལྟ་སྟེ་།
 श्रोत्रं, घ्राणं, जिह्वा,	མིག་དང་། རྣ་བ་དང་། སྣ་དང་། ལྕེ་དང་། ལུས་དང་། ཡིད་དེ་།
 कायो, मनः। तत्र चक्षुश् चक्षुषा शून्यम् अकूटस्थाविनाशिताम् उपादाय;	དེ་ལ་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་མིག་ནི་མིག་གིས་སྟོང་ངོ་༎
 तत् कस्माद् धेतोः? प्रकृतिर् अस्यैषा। एवम् एव श्रोत्रं, घ्राणं,	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་རོ་༎
 जिह्वा, कायो, मनो मनसा शून्यम् अकूटस्थाविनाशिताम् उपादाय;	དེ་བཞིན་དུ་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་རྣ་བ་དང་། སྣ་དང་། ལྕེ་དང་། ལུས་དང་། ཡིད་ནི་ཡིད་ཀྱིས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते ऽध्यात्मशून्यता।	དེ་ནི་ནང་སྟོང་པ་ཉིད་ཅེས་བྱའོ་༎
 तत्र कतमा बहिर्धाशून्यता?	དེ་ལ་ཕྱི་སྟོང་པ་ཉིད་གང་ཞེ་ན་།
 बाह्या धर्मा उच्यन्ते यदुत रूपं, शब्दो,	ཕྱིའི་ཆོས་རྣམས་ཞེས་བྱ་བ་ནི་འདི་ལྟ་སྟེ་།
 गन्धो, रसः, स्प्रष्टव्यं,	གཟུགས་དང་། སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་ཏེ་།
 धर्माः। तत्र रूपाणि रूपैः शून्यान्य् अकूटस्थाविनाशिताम् उपादाय;	དེ་ལ་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་གཟུགས་རྣམས་ནི་གཟུགས་རྣམས་ཀྱིས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་།
 प्रकृतिर् अस्यैषा। एवम् एव शब्दो, गन्धो,	དེའི་རང་བཞིན་དེ་ཡིན་པའི་ཕྱིར་རོ་༎ དེ་བཞིན་དུ་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་།
 रसः, स्प्रष्टव्यं, धर्मा धर्मैः शून्या अकूटस्थाविनाशिताम् उपादाय;	སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་ནི་ཆོས་རྣམས་ཀྱིས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते बहिर्धाशून्यता।	དེ་ནི་ཕྱི་སྟོང་པ་ཉིད་ཅེས་བྱའོ་༎
 तत्र कतमाध्यात्मबहिर्धाशून्यता?	དེ་ལ་ཕྱི་ནང་སྟོང་པ་ཉིད་གང་ཞེ་ན་།
 अध्यात्मबाह्या धर्मा उच्यन्ते षड् आध्यात्मिकान्य् आयतनानि,	ཕྱི་དང་ནང་གི་ཆོས་རྣམས་ཞེས་༄༣༣༡ཨ་༌༎ བྱ་བ་ནི་ནང་གི་སྐྱེ་མཆེད་དྲུག་དང་། ཕྱིའི་སྐྱེ་མཆེད་དྲུག་སྟེ་།
 षड् बाह्यान्य् आयतनानि। तत्राध्यात्मिका धर्मा आध्यात्मिकैर् धर्मैः शून्या अकूटस्थाविनाशिताम् उपादाय;	དེ་ལ་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་ནང་གི་ཆོས་རྣམས་ནི་ནང་གི་ཆོས་རྣམས་ཀྱིས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་རོ་༎
 प्रकृतिर् अस्यैषा। बाह्या धर्मा बाह्यैर् धर्मैः शून्या अकूटस्थाविनाशिताम् उपादाय;	ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་ཕྱིའི་ཆོས་རྣམས་ཀྱང་ཕྱིའི་ཆོས་རྣམས་ཀྱིས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते ऽध्यात्मबहिर्धाशून्यता।	དེ་ནི་ཕྱི་ནང་སྟོང་པ་ཉིད་ཅེས་བྱའོ་༎
 तत्र कतमा शून्यताशून्यता?	དེ་ལ་སྟོང་པ་ཉིད་སྟོང་པ་ཉིད་གང་ཞེ་ན་།
 या सर्वधर्मशून्यता तया सर्वधर्मशून्यतया सर्वधर्मशून्यता शून्याकूटस्थाविनाशिताम् उपादाय;	ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་ཆོས་ཐམས་ཅད་ཀྱི་སྟོང་པ་ཉིད་གང་ཡིན་པའི་སྟོང་པ་ཉིད་དེས་ཀྱང་ཆོས་ཐམས་ཅད་ཀྱི་སྟོང་པ་ཉིད་སྟོང་ངོ་༎
 तत् कस्माद् धेतोः? प्रकृतिर् अस्यैषा।	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 तत्र कतमा महाशून्यता?	དེ་ནི་སྟོང་པ་ཉིད་སྟོང་པ་ཉིད་ཅེས་བྱའོ་༎ དེ་ལ་ཆེན་པོ་སྟོང་པ་ཉིད་གང་ཞེ་ན་།
 पूर्वा दिक् पूर्वया दिशा शून्याकूटस्थाविनाशिताम् उपादाय;	ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་ཤར་ཕྱོགས་ནི་ཤར་ཕྱོགས་ཀྱིས་སྟོང་ངོ་༎
 तत् कस्माद् धेतोः? प्रकृतिर् अस्यैषा। एवम् एव दक्षिणा, पश्चिमा,	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་རོ་༎
 उत्तरा दिक्, चतस्रो विदिशस्,	དེ་བཞིན་དུ་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་ལྷོ་དང་། ནུབ་དང་། བྱང་དང་། ཕྱོགས་མཚམས་བཞི་སྟེ་།
 ता अष्टौ दिश,	ཕྱོགས་དེ་བརྒྱད་ཀྱང་དེ་བཞིན་ནོ་༎
 उपरिस्टाद्दिग् उपरिष्टाद्दिशा शून्या,	སྟེང་གི་ཕྱོགས་ནི་སྟེང་གི་ཕྱོགས་ཀྱིས་སྟོང་ངོ་༎
 अधस्ताद्दिग् अधस्ताद्दिशा शून्याकूटस्थाविनाशिताम् उपादाय;	འོག་གི་ཕྱོགས་ཀྱང་འོག་གི་ཕྱོགས་ཀྱིས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते महाशून्यता।	དེ་ནི་ཆེན་པོ་སྟོང་པ་ཉིད་ཅེས་བྱའོ་༎
 तत्र कतमा परमार्थशून्यता?	དེ་ལ་༄༣༣༡བ་དོན་རྣམ་པ་སྟོང་པ་ཉིད་གང་ཞེ་ན་། དོན་དམ་པ་སྟོང་པ་ཉིད་ཅེས་བྱ་བ་ལ་། དོན་དམ་པ་ཞེས་བྱ་བ་ནི་།
 परमार्थ उच्यते निर्वाणम्। तत्र निर्वाणं निर्वाणेन शून्यम् अकूटस्थाविनाशिताम् उपादाय;	མྱ་ངན་ལས་འདས་པ་ཞེས་བྱ་བ་སྟེ་། དེ་ལ་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་མྱ་ངན་ལས་འདས་པ་ནི་མྱ་ངན་ལས་འདས་པས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते परमार्थशून्यता।	དེ་ནི་དོན་དམ་པ་སྟོང་པ་ཉིད་ཅེས་བྱའོ་༎
 तत्र कतमा संस्कृतशून्यता?	དེ་ལ་འདུས་བྱས་སྟོང་པ་ཉིད་གང་ཞེ་ན་།
 संस्कृतम् उच्यते कामधातू, रूपधातुर्,	འདུས་བྱས་ཞེས་བྱ་བ་ནི་འདོད་པའི་ཁམས་དང་། གཟུགས་ཀྱི་ཁམས་དང་། གཟུགས་མེད་པའི་ཁམས་ཏེ་།
 अरूपधातुः। तत्र कामधातुः कामधातुना शून्यो ऽकूटस्थाविनाशिताम् उपादाय। एवम् एव रूपधातू रूपधातुना शून्यो,	དེ་ལ་ཐེར་ཟུག་ཏུ་གནས་པ་མེད་པ་དང་འཇིག་པ་མེད་པའི་ཕྱིར་འདོད་པའི་ཁམས་ནི་འདོད་པའི་ཁམས་ཀྱིས་སྟོང་ངོ་༎ དེ་བཞིན་དུ་གཟུགས་ཀྱི་ཁམས་ནི་གཟུགས་ཀྱི་ཁམས་ཀྱིས་སྟོང་ངོ་༎
 ऽरूपधातुर् अरूपधातुना शून्यः;	གཟུགས་མེད་པའི་ཁམས་ནི་གཟུགས་མེད་པའི་ཁམས་ཀྱིས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते संस्कृतशून्यता।	དེ་ནི་འདུས་བྱས་སྟོང་པ་ཉིད་ཅེས་བྱའོ་༎
 तत्र कतमासंस्कृतशून्यता?	དེ་ལ་འདུས་མ་བྱས་སྟོང་པ་ཉིད་གང་ཞེ་ན་།
 असंस्कृतम् उच्यते यस्य धर्मस्य नोत्पादो, न स्थितिर्, न निरोधो,	འདུས་མ་བྱས་ཞེས་བྱ་བ་ནི་ཆོས་གང་ལ་སྐྱེ་བ་མེད་པ་དང་། གནས་པ་མེད་པ་དང་། འཇིག་པ་མེད་པ་དང་། གཞན་དུ་འགྱུར་བ་མེད་པ་སྟེ་།
 नान्यथात्वम्। तत्रासंस्कृतम् असंस्कृतेन शून्यम् अकूटस्थाविनाशिताम् उपादाय;	དེ་ལ་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་འདུས་མ་བྱས་ནི་འདུས་མ་བྱས་ཀྱིས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते ऽसंस्कृतशून्यता।	དེ་ནི་འདུས་མ་བྱས་སྟོང་པ་ཉིད་ཅེས་བྱའོ་༎
 तत्र कतमात्यन्तशून्यता?	དེ་ལ་མཐའ་ལས་འདས་པ་སྟོང་པ་ཉིད་གང་ཞེ་ན་།
 यस्य धर्मस्य नोत्पाद उपलभ्यते ऽकूटस्थाविनाशिताम् उपादाय;	ཐེར་ཟུག་ཏུ་གནས་པ་༄༣༣༢ཨ་༌༎ མེད་པ་དང་། རྣམ་པར་འཇིག་པ་མེད་པའི་ཕྱིར་། ཆོས་གང་ལ་སྐྱེ་བ་ཤིན་ཏུ་མི་དམིགས་པའོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते ऽत्यन्तशून्यता।	དེ་ནི་མཐའ་ལས་འདས་པ་སྟོང་པ་ཉིད་ཅེས་བྱའོ་༎
 तत्र कतमानवराग्रशून्यता?	དེ་ལ་ཐོག་མ་དང་ཐ་མ་མེད་པ་སྟོང་པ་ཉིད་གང་ཞེ་ན་།
 यस्य धर्मस्य नागतिर् उपलभ्यते ऽकूटस्थाविनाशिताम् उपादाय;	ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་ཆོས་གང་ལ་འོང་བ་མི་དམིགས་པའོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते ऽनवराग्रशून्यता।	དེ་ནི་ཐོག་མ་དང་ཐ་མ་མེད་པ་སྟོང་པ་ཉིད་ཅེས་བྱའོ་༎
 तत्र कतमानवकारशून्यता?	དེ་ལ་དོར་བ་མེད་པ་སྟོང་པ་ཉིད་གང་ཞེ་ན་།
 यत्र न कस्यचिद् धर्मस्यावकारो ऽकूटस्थाविनाशिताम् उपादाय;	ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་གང་ལ་ཆོས་གང་ཡང་དོར་དུ་མེད་པའོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते ऽनवकारशून्यता।	དེ་ནི་དོར་བ་མེད་པ་སྟོང་པ་ཉིད་ཅེས་བྱའོ་༎
 तत्र कतमा प्रकृतिशून्यता?	དེ་ལ་རང་བཞིན་གྱིས་སྟོང་པ་ཉིད་གང་ཞེ་ན་།
 या सर्वधर्माणां प्रकृतिः संस्कृतानां वासंस्कृतानां वा सा न श्रावकैः कृता,	ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་འདུས་བྱས་སམ་། འདུས་མ་བྱས་ཀྱི་ཆོས་ཐམས་ཅད་ཀྱི་རང་བཞིན་གང་ཡིན་པ་དེ་ནི་ཉན་ཐོས་རྣམས་ཀྱིས་མ་བྱས་། 
 न प्रत्येकबुद्धैः कृता,	རང་སངས་རྒྱས་རྣམས་ཀྱིས་མ་བྱས་།
 न बोधिसत्त्वैः कृता,	བྱང་ཆུབ་སེམས་དཔའ་རྣམས་ཀྱིས་མ་བྱས་།
 न बुद्धैर् भगवद्भिः कृताकूटस्थाविनाशिताम् उपादाय;	སངས་རྒྱས་བཅོམ་ལྡན་འདས་རྣམས་ཀྱིས་མ་མཛད་པའོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན༏་དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते प्रकृतिशून्यता।	དེ་ནི་རང་བཞིན་གྱིས་སྟོང་པ་ཉིད་ཅེས་བྱའོ་༎
 तत्र कतमा स्वलक्षणशून्यता?	དེ་ལ་རང་གི་མཚན་ཉིད་སྟོང་པ་ཉིད་གང་ཞེ་ན་། རང་གི་མཚན་ཉིད་ཅེས་བྱ་བ་ལ་།
 तत्र रूप्यलक्षणं रूपम्,	གཟུགས་ཀྱི་༄༣༣༢བ་མཚན་ཉིད་ནི་གཟུགས་སུ་རུང་བ་།
 अनुभवलक्षणा वेदना,	ཚོར་བའི་མཚན་ཉིད་ནི་མྱོང་བ་།
 संजाननलक्षणा संज्ञा,	འདུ་ཤེས་ཀྱི་མཚན་ཉིད་ནི་ཀུན་ཏུ་ཤེས་པར་བྱེད་པ་།
 अभिसंस्कारलक्षणाः संस्काराः,	འདུ་བྱེད་རྣམས་ཀྱི་མཚན་ཉིད་ནི་མངོན་པར་འདུ་བྱེད་པ་།
 विजाननलक्षणं विज्ञानं पेयालं यावद् यच् च संस्कृतानां धर्माणां लक्षणं यच् चासंस्कृतानां धर्माणां लक्षणं सर्व एते धर्माः स्वेन स्वेन लक्षणेन शून्या अकूटस्थाविनाशिताम् उपादाय;	རྣམ་པར་ཤེས་པའི་མཚན་ཉིད་ནི་རྣམ་པར་ཤེས་པར་བྱེད་པ་སྟེ་། འདུས་བྱས་ཀྱི་ཆོས་རྣམས་ཀྱི་མཚན་ཉིད་གང་ཡིན་པ་དང་། འདུས་མ་བྱས་ཀྱི་ཆོས་རྣམས་ཀྱི་མཚན་ཉིད་གང་ཡིན་པའི་བར་དུ་དེ་བཞིན་དུ་སྦྱར་ཏེ༏་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་མཚན་ཉིད་དེ་དག་ཐམས་ཅད་ནི་རང་གི་མཚན་ཉིད་ཀྱིས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते स्वलक्षणशून्यता।	དེ་ནི་རང་གི་མཚན་ཉིད་སྟོང་པ་ཉིད་ཅེས་བྱའོ་༎
 तत्र कतमा सर्वधर्मशून्यता?	དེ་ལ་ཆོས་ཐམས་ཅད་སྟོང་པ་ཉིད་གང་ཞེ་ན་།
 सर्वधर्मा उच्यन्ते पञ्च स्कन्धा, द्वादशायतनान्य्, अष्टादश धातवो, रूपिणो धर्मा, अरूपिणो धर्माः,	ཆོས་ཐམས་ཅད་ཅེས་བྱ་བ་ནི་ཕུང་པོ་ལྔ་དང་། སྐྱེ་མཆེད་བཅུ་གཉིས་དང་། ཁམས་བཅོ་བརྒྱད་དང་། ཆོས་གཟུགས་ཅན་རྣམས་དང་། གཟུགས་མེད་པའི་ཆོས་རྣམས་དང་། འདུས་བྱས་ཀྱི་ཆོས་རྣམས་དང་། འདུས་མ་བྱས་ཀྱི་ཆོས་རྣམས་ཏེ་།
 संस्कृता धर्मा, असंस्कृता धर्माः। तत्र सर्वधर्माः सर्वधर्मैः शून्या अकूटस्थाविनाशिताम् उपादाय;	དེ་ལ་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་ཆོས་ཐམས་ཅད་ནི་ཆོས་ཐམས་ཅད་ཀྱིས་སྟོང་ངོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते सर्वधर्मशून्यता।	དེ་ནི་ཆོས་ཐམས་ཅད་སྟོང་པ་ཉིད་ཅེས་བྱའོ་༎
 तत्र कतमानुपलम्भशून्यता? सापि सर्वधर्मानुपलम्भो ऽकूटस्थाविनाशिताम् उपादाय;	དེ་ལ་མི་དམིགས་པ་སྟོང་པ་ཉིད་གང་ཞེ་ན་། དེའང་ཐེར་ཟུག་ཏུ་གནས་པ་མེད་པ་དང་། འཇིག་པ་མེད་པའི་ཕྱིར་ཆོས་ཐམས་ཅད་མི་དམིགས་པ་གང་ཡིན་པའོ་༎
 तत् कस्माद् धेतोः?	དེ་ཅིའི་ཕྱིར་ཞེ་ན་། དེའི་རང་བཞིན་དེ་༄༣༣༣ཨ་༌༎ ཡིན་པའི་ཕྱིར་ཏེ་།
 प्रकृतिर् अस्यैषा। इयम् उच्यते ऽनुपलम्भशून्यता।	དེ་ནི་མི་དམིགས་པ་སྟོང་པ་ཉིད་ཅེས་བྱའོ་༎
 तत्र कतमाभावशून्यता?	དེ་ལ་དངོས་པོ་མེད་པ་སྟོང་པ་ཉིད་གང་ཞེ་ན་།
 यत्र न कश्चिद् भाव उपलभ्यत इयम् उच्यते ऽभावशून्यता।	གང་ལ་དངོས་པོ་འགའ་ཡང་མི་དམིགས་པ་སྟེ་། དེ་ནི་དངོས་པོ་མེད་པ་སྟོང་པ་ཉིད་ཅེས་བྱའོ་༎
 तत्र कतमा स्वभावशून्यता?	དེ་ལ་ངོ་བོ་ཉིད་སྟོང་པ་ཉིད་གང་ཞེ་ན་།
 यः सांयोगिकस्य स्वभावाभाव इयम् उच्यते स्वभावशून्यता।	འདུས་པ་ལས་བྱུང་བའི་ངོ་བོ་ཉིད་གང་ཡང་མེད་པ་སྟེ་། དེ་ནི་ངོ་བོ་ཉིད་སྟོང་པ་ཉིད་ཅེས་བྱའོ་༎
 तत्र कतमाभावस्वभावशून्यता?	དེ་ལ་དངོས་པོ་མེད་པའི་ངོ་བོ་ཉིད་སྟོང་པ་ཉིད་གང་ཞེ་ན་།
 नास्ति सांयोगिकस्य कश्चित् स्वभावः। इयम् उच्यते ऽभावस्वभावशून्यता।	འདུས་པ་ལས་བྱུང་བའི་ངོ་བོ་ཉིད་འགའ་ཡང་མེད་པ་སྟེ་། དེ་ནི་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཅེས་བྱའོ་༎
 पुनर् अपरं शारद्वतीपुत्र भावो भावेन शून्यो,	ཤའ་རདབ༹་ཏིའི་བུ་། གཞན་ཡང་དངོས་པོ་ནི་དངོས་པོས་སྟོང་ངོ་༎
 ऽभावो ऽभावेन शून्यः,	དངོས་པོ་མེད་པ་ནི་དངོས་པོ་མེད་པས་སྟོང་ངོ་༎
 स्वभावः स्वभावेन शून्यः,	ངོ་བོ་ཉིད་ནི་ངོ་བོ་ཉིད་ཀྱིས་སྟོང་ངོ་༎
 परभावः परभावेन शून्यः।	གཞན་གྱི་དངོས་པོ་ནི་གཞན་གྱི་དངོས་པོས་སྟོང་ངོ་༎
 तत्र कतमो भावः?	དེ་ལ་དངོས་པོ་གང་ཞེ་ན་།
 भाव उच्यते पञ्च स्कन्धा यदुत रूपं,	དངོས་པོ་ཞེས་བྱ་བ་ནི་ཕུང་པོ་ལྔ་པོ་རྣམས་ཏེ་། འདི་ལྟ་སྟེ་།
 वेदना, संज्ञा, संस्कारा,	གཟུགས་དང་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྟེ་།
 विज्ञानम्। तत्र भावो भावेन शून्यः।	དེ་ལ་དངོས་པོ་ནི་དངོས་པོས་སྟོང་ངོ་༎
 कथम् अभावो ऽभावेन शून्यः?	ཇི་ལྟར་ན་དངོས་པོ་མེད་པ་དངོས་པོ་མེད་པས་སྟོང་ཞེ་ན་།
 अभाव उच्यते ऽसंस्कृतम्। तत्रासंस्कृतम् असंस्कृतेन शून्यम्,	དངོས་པོ་མེད་པ་ཞེས་བྱ་བ་ནི་འདུས་མ་བྱས་པ་སྟེ་། དེ་ལ་འདུས་མ་བྱས་པ་ནི་འདུས་མ་བྱས་ཀྱིས་སྟོང་ངོ་༎
 एवम् अभावो ऽभावेन शून्यः।	དེ་བཞིན་དུ་དངོས་པོ་མེད་པ་ནི་དངོས་པོ་མེད་པས་སྟོང་ངོ་༎
 कथं स्वभावः स्वभावेन शून्यः?	ཇི་ལྟར་ན་ངོ་བོ་ཉིད་ངོ་བོ་ཉིད་ཀྱིས་སྟོང་ཞེ་ན་།
 या सर्वधर्माणां शून्यता सा न ज्ञानेन कृता न दर्शनेन कृता न केनचित् कृता। अयं स्वभाव उच्यते स्वभावेन शून्यः।	ཆོས་ཐམས་ཅད་ཀྱི་སྟོང་པ་ཉིད་གང་ཡིན་པ་དེ་ནི་ཤེས་པས་ཀྱང་༄༣༣༣བ་མ་བྱས་། མཐོང་བས་ཀྱང་མ་བྱས་། གང་གིས་ཀྱང་མ་བྱས་པ་སྟེ་། དེ་ནི་ངོ་བོ་ཉིད་ངོ་བོ་ཉིད་ཀྱིས་སྟོང་པ་ཞེས་བྱའོ་༎
 कथं परभावः परभावेन शून्यः?	ཇི་ལྟར་ན་གཞན་གྱི་དངོས་པོ་གཞན་གྱི་དངོས་པོས་སྟོང་ཞེ་ན་།
 योत्पादाद् वा तथागतानाम् अनुत्पादाद् वा तथागतानां स्थितैवैषा धर्माणां धर्मस्थितिता,	གང་དེ་བཞིན་གཤེགས་པ་རྣམས་བྱུང་ཡང་རུང་། དེ་བཞིན་གཤེགས་པ་རྣམས་མ་བྱུང་ཡང་རུང་།
 धर्मधातुर्, धर्मानवद्यता, तथताविपर्यासतथतानन्यतथता,	ཆོས་རྣམས་ཀྱི་ཆོས་གནས་པ་ཉིད་དང་། ཆོས་ཀྱི་དབྱིངས་དང་། ཆོས་སྐྱོན་མེད་པ་ཉིད་དང་། དེ་བཞིན་ཉིད་དང་། ཕྱིན་ཅི་མ་ལོག་པ་དེ་བཞིན་ཉིད་དང་། གཞན་མ་ཡིན་པ་དེ་བཞིན་ཉིད་དང་། ཡང་དག་པའི་མཐའ་ནི་གནས་པ་ཉིད་དེ་།
 भूतकोटिर् यश् चेमेषां परेण शून्यः परभावः स उच्यते परभावेन शून्यः।	ཆོས་འདི་དག་གི་གཞན་གྱི་སྟོང་པ་གང་ཡིན་པ་དེ་ནི་གཞན་གྱི་དངོས་པོ་གཞན་གྱི་དངོས་པོས་སྟོང་པ་ཞེས་བྱ་སྟེ་།
 एते शारद्वतीपुत्र ते सर्वधर्मा येष्व् अनभिनिविष्टो बोधिसत्त्वो महासत्त्वः प्रज्ञापारमितायां पारं गतः क्षिप्रम् अनुत्तरां सम्यक्संबोधिम्	ཤའ་རདབ༹་ཏིའི་བུ་། གང་ལ་བྱང་ཆུབ་སེམས་དཔའ་སེམས་དཔའ་ཆེན་པོས་མངོན་པར་ཞེན་པར་མི་བྱ་བའི་ཆོས་ཐམས་ཅད་ནི་དེ་དག་ཡིན་ནོ༏་༏མངོན་པར་ཞེན་པ་མེད་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ཕ་རོལ་ཏུ་སོན་པ་ཡིན་ཞིང་། མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱའོ་༎
 दशसाहस्रिकायाः प्रज्ञापारमिताया निदानपरिवर्तो नाम प्रथमः।	ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་ལས་། གླེང་གཞིའི་ལེའུ་ཞེས་བྱ་སྟེ་དང་པོའོ་༎༎ ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་།
 दशसाहस्रिका प्रज्ञापारमिता, द्वितीयो ऽध्यायः।	བམ་པོ་གཉིས་པ་།
 [द्स्प्_४४] ततो भगवान् आयुष्मन्तं शारद्वतीपुत्रम् अवोचत्:	དེ་ནས་ཡང་བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་བཀའ་སྩལ་པ་།
 तत्र कतमानि शारद्वतीपुत्र तथागतस्य दश बलानि? यदुत	ཤའ་རདབ༹་ཏིའི་བུ་། དེ་ལ་དེ་བཞིན་གཤེགས་པའི་སྟོབས་བཅུ་གང་ཞེ་ན་། འདི་ལྟ་སྟེ་། དེ་བཞིན་གཤེགས་པས་གནས་ལའང་༄༣༣༤ཨ་༌༎
 स्थानं स्थानतो यथाभूतं प्रजानात्य् अस्थानम् अस्थानतो यथाभूतं प्रजानाति;	གནས་སུ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་། གནས་མ་ཡིན་པ་ལའང་གནས་མ་ཡིན་པར་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང་། 
 अतीतानागतप्रत्युत्पन्नानां कर्मणां कर्मसमादानानां च स्थानशो हेतुशो विपाकं यथाभूतं प्रजानाति;	འདས་པ་དང་། མ་འོངས་པ་དང་། ད་ལྟར་བྱུང་བའི་ལས་རྣམས་དང་། ལས་ཡང་དག་པར་ལེན་པ་རྣམས་ཀྱི་རྣམ་པར་སྨིན་པ་གནས་ཀྱི་སྒོ་དང་། རྒྱུའི་སྒོ་ནས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང་། འཇིག་རྟེན་གྱི་ཁམས་དུ་མ་པ་།
 अनेकधातुनानाधातुलोकं यथाभूतं प्रजानाति;	ཁམས་སྣ་ཚོགས་པ་།
 स परसत्त्वानां परपुद्गलानां नानाधिमुक्तिकताम् अनेकाधिमुक्तिकतां यथाभूतं प्रजानाति; परसत्त्वानां परपुद्गलानाम् इन्द्रियपरापरत्वं यथाभूतं प्रजानाति; सर्वत्रगामिनीं प्रतिपदं यथाभूतं प्रजानाति; इन्द्रियबलबोध्यङ्गविमोक्षध्यानसमाधिसमापत्तीनां संक्लेशव्यवदानव्युत्थानज्ञानं यथाभूतं प्रजानाति; अनेकविधं पूर्वनिवासम् अनुस्मरति; सत्त्वानां च्युत्युपपत्तिं यथाभूतं प्रजानाति; आस्रवाणां क्षयाद् अनास्रवां चेतोविमुक्तिं प्रज्ञाविमुक्तिं दृष्ट एव धर्मे स्वयम् अभिज्ञाय साक्षात्कृत्योपसंपद्य विहरति: क्षीना मे जातिर्,	ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང་། དེས་སེམས་ཅན་གཞན་དག་དང་། གང་ཟག་གཞན་རྣམས་ཀྱི་མོས་པ་སྣ་ཚོགས་ཉིད་དང་། མོས་པ་དུ་མ་ཉིད་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང་། དེས་སེམས་ཅན་གཞན་དག་དང་གང་ཟག་གཞན་རྣམས་ཀྱི་དབང་པོ་མཆོག་དང་། མཆོག་མ་ཡིན་པ་ཉིད་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང་། ཐམས་ཅད་དུ་འགྲོ་བའི་ལམ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང་། དབང་པོ་དང་། སྟོབས་དང་། བྱང་ཆུབ་ཀྱི་ཡན་ལག་དང་། རྣམ་པར་ཐར་པ་དང་། བསམ་གཏན་དང་། ཏིང་ངེ་འཛིན་དང་། སྙོམས་པར་འཇུག་པའི་ཀུན་ནས་ཉོན་མོངས་པ་དང་། རྣམ་པར་བྱང་བ་དང་། ལྡང་བ་ཤེས་པ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང་། སྔོན་གྱི་གནས་རྣམ་པ་དུ་མ་རྗེས་སུ་དྲན་པ་དང་། སེམས་ཅན་རྣམས་ཀྱི་འཆི་འཕོ་དང་། སྐྱེ་བ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང་། ༄༣༣༤བ་ཟག་པ་རྣམས་ཟད་པས་ཟག་པ་མེད་པར་སེམས་རྣམ་པར་གྲོལ་བ་དང་། ཤེས་རབ་རྣམ་པར་གྲོལ་བའི་ཚེ་འདི་ཉིད་ལ་རང་གི་མངོན་པར་ཤེས་པས་མངོན་སུམ་དུ་བྱས་ནས་བསྒྲུབས་ཏེ་གནས་ཤིང་བདག་གི་སྐྱེ་བ་ནི་ཟད་དོ་༎ 
 उषितं ब्रह्मचर्यं,	ཚངས་པར་སྤྱོད་པ་ནི་སྤྱད་དོ་༎
 कृतं करणीयं,	བདག་གི་བྱ་བ་ནི་བྱས་སོ་༎
 नापरम् अस्माद् भवं प्रजानामीति। इमानि शारद्वतीपुत्र तथागतस्य दश बलानि।	སྲིད་པ་ནི་འདི་ལས་གཞན་མི་ཤེས་སོ་ཞེས་བྱ་བ་སྟེ་། ཤའ་རདབ༹་ཏིའི་བུ་། དེ་དག་ནི་དེ་བཞིན་གཤེགས་པའི་སྟོབས་བཅུ་ཡིན་ནོ་༎
 [द्स्प्_४५] तत्र कतमानि शारद्वतीपुत्र चत्वारि वैशारद्यानि?	ཤའ་རདབ༹་ཏིའི་བུ་། དེ་ལ་མི་འཇིགས་པ་བཞི་གང་ཞེ་ན་།
 सम्यक्संबुद्धस्य मे प्रतिजानत इमे धर्मा अनभिसंबुद्धा इत्य् अत्र वत मां श्रमणो	ང་ཡང་དག་པར་རྫོགས་པའི་སངས་རྒྱས་སོ་ཞེས་དམ་བཅས་ན་། འདིར་ཆོས་འདི་དག་མངོན་པར་རྫོགས་པར་སངས་མ་རྒྱས་སོ་༎ ཞེས་དགེ་སྦྱོང་ངམ་། བྲམ་ཟེའམ་།
 वा ब्राह्मणो वा देवो वा मारो वा ब्रह्मा वा कश्चिद् वा पुनर् लोके सह धर्मेण चोदयेद्	ལྷའམ་། བདུད་དམ་། ཚངས་པའམ་།
 इति निमित्तम् एतन् न समनुपश्यामि,	སུའང་རུང་བ་འགའ་ཞིག་འཇིག་རྟེན་ན་ཆོས་དང་མཐུན་པར་བདག་ལ་རྒོལ་བའི་རྒྱུ་དེ་ཡང་དག་པར་རྗེས་སུ་མི་མཐོང་སྟེ༏་ངས་རྒྱུད་དེ་ཡང་དག་པར་རྗེས་སུ་མ་མཐོང་བས་བདེ་བ་ཐོབ་སྟེ་། 
 निमित्तम् एतद् अहम् असमनुपश्यन् क्षेमप्राप्तो विहराम्य् अभयप्राप्तो वैशारद्यप्राप्तो विहराम्य्,	གནས་ཤིང་བག་ཚ་བ་མེད་པ་ཐོབ་ལ་མི་འཇིགས་པ་ཐིབ་སྟེ་།
 उदारम् आर्षभं स्थानां प्रतिजानामि,	གནས་ཀྱིས་ཁྱུ་མཆོག་རླབས་པོ་ཆེའི་གནས་སུ་དམ་བཅའོ་༎
 पर्षदि सम्यक् सिंहनादं नदामि,	འཁོར་གྱི་ནང་དུ་སེངགེའི་སྒྲ་ཡང་དག་པར་བསྒྲག་གོ་།
 ब्राह्मं चक्रं प्रवर्तयाम्य् अप्रवर्तितपूर्वं श्रमणेन वा ब्राह्मणेन वा देवेन वा मारेण वा ब्रह्मणा वा केनचिद् वा लोके सह धर्मेणेति;	ཚངས་པའི་འཁོར་ལོ་སྔོན་དགེ་སྦྱོང་ངམ་། བྲམ་ཟེའམ་། ལྷའམ་། བདུད་དམ་།
 क्षीणास्रवस्य मे प्रतिजानत इम आस्रवा अपरिक्षीणा इत्य् अत्र वत मां श्रमणो वा ब्राह्मणो	ཚངས་པའམ་། སུས་ཀྱང་ཆོས་དང་མཐུན་པར་མ་བསྐོར་བ་རབ་ཏུ་བསྐོར་རོ་ཞེས་བྱ་བ་དང་། ང་ཟག་པ་ཟད་དོ་ཞེས་དམ་བཅས་ན་འདིར་ཟག་པ་འདི་དག་མ་ཟད་དོ་ཞེས་དགེ་སྦྱོང་ངམ་། བྲམ་ཟེའམ་།
 वा देवो वा मारो वा ब्रह्मा वा कश्चिद् वा पुनर् लोके सह धर्मेण चोदयेद् इति निमित्तम्	ལྷའམ་། བདུད་དམ་། ཚངས་པའམ་།
 एतन् न समनुपश्यामि,	སུའང་༄༣༣༥ཨ་༌༎ རུང་བ་འགའ་ཞིག་འཇིག་རྟེན་ན་ཆོས་དང་མཐུན་པར་བདག་ལ་རྒོལ་བའི་རྒྱུ་དེ་ཡང་དག་པར་རྗེས་སུ་མི་མཐོང་སྟེ་།
 निमित्तम् एतद् अहम् असमनुपश्यन् क्षेमप्राप्तो विहराम्य् अभयप्राप्तो वैशारद्यप्राप्तो विहराम्य्,	ངེས་རྒྱུ་དེ་ཡང་དག་པར་རྗེས་སུ་མ་མཐོང་བས་བདེ་བ་ཐོབ་སྟེ་། གནས་ཤིང་བག་ཚ་བ་མེད་པ་ཐོབ་ལ་། མི་འཇིགས་པ་ཐོབ་སྟེ་།
 उदारम् आर्षभं स्थानं प्रतिजानामि,	གནས་ཀྱིས་ཁྱུ་མཆོག་རླབས་པོ་ཆེའི་གནས་སུ་དམ་བཅའོ་༎
 पर्षदि सम्यक् सिंहनादं नदामि,	འཁོར་གྱི་ནང་དུ་སེངགེའི་སྒྲ་ཡང་དག་པར་བསྒྲག་གོ་།
 ब्राह्मं चक्रं प्रवर्तयाम्य् अप्रवर्तितपूर्वं श्रमणेन वा ब्राह्मणेन वा देवेन वा मारेण वा ब्रह्मणा वा केनचिद् वा लोके सह धर्मेणेति;	ཚངས་པའི་འཁོར་ལོ་སྔོན་དགེ་སྦྱོང་ངམ་། བྲམ་ཟེའམ་། ལྷའམ་། བདུད་དམ་། ཚངས་པའམ་།
 ये च मयान्तरायिका धर्मा आख्यातास् ते प्रतिसेवतो नालम् अन्तरायायेति,	སུས་ཀྱང་འཇིག་རྟེན་ན་ཆོས་དང་མཐུན་པར་མ་བསྐོར་བར་བསྐོར་རོ་ཞེས་བྱ་བ་དང་། ངས་བར་དུ་གཅོད་པའི་ཆོས་གང་དག་བཤད་པ་དེ་དག་བསྟེན་ཀྱང་བར་དུ་གཅོད་པར་མི་འགྱུར་ཏེ་། དེ་ནི་གནས་མེད་དོ་ཞེས་འདིར་དགེ་སྦྱོང་ངམ་། བྲམ་ཟེའམ་། ལྷའམ་།
 नेदं स्थानं विद्यत इत्य् अत्र वत मां श्रमणो वा ब्राह्मणो वा देवो वा मारो वा ब्रह्मा वा कश्चिद् वा पुनर् लोके सह धर्मेण चोदयेद् इति निमित्तम् एतन् न समनुपश्यामि,	བདུད་དམ་། ཚངས་པའམ་། སུའང་རུང་བ་འགའ་ཞིག་འཇིག་རྟེན་ན་ཆོས་དང་མཐུན་པར་བདག་ལ་རྒོལ་བའི་རྒྱུ་དེ་ཡང་དག་པར་རྗེས་སུ་མི་མཐོང་སྟེ་།
 निमित्तम् एतद् अहम् असमनुपश्यन् क्षेमप्राप्तो विहराम्य् अभयप्राप्तो वैशारद्यप्राप्तो विहराम्य्,	ངས་རྒྱུ་དེ་ཡང་དག་པར་རྗེས་སུ་མ་མཐོང་བས་བདེ་བ་ཐོབ་སྟེ་། གནས་ཤིང་བག་ཚ་བ་མེད་པ་ཐོབ་ལ་མི་འཇིགས་པ་ཐོབ་སྟེ་།
 उदारम् आर्षभं स्थानं प्रतिजानामि,	གནས་ཀྱིས་ཁྱུ་མཆོག་རླབས་པོ་ཆེའི་གནས་སུ་དམ་བཅའོ་༎
 पर्षदि सम्यक् सिंहनादं नदामि,	འཁོར་གྱི་ནང་དུ་སེངགེའི་སྒྲ་ཡང་དག་པར་བསྒྲག་གོ་།
 ब्राह्मं चक्रं प्रवर्तयाम्य् अप्रवर्तितपूर्वं श्रमणेन व ब्राह्मणेन वा देवेन वा मारेण वा ब्रह्मणा वा केनचिद् वा लोके सह धर्मेणेति;	ཚངས་པའི་འཁོར་ལོ་སྔོན་དགེ་སྦྱོང་ངམ་། བྲམ་ཟེའམ་། ལྷའམ་། བདུད་དམ་།
 या तेन श्रावकेभ्यः प्रतिपद् आख्यातार्यनैर्याणिका नैर्वेधिका तत्करस्य सम्यग् दुःखक्षयाय तां प्रतिपद्यमानो न निर्यायाद् सम्यग् दुःखक्षयायेति,	ཚངས་པའམ་། སུས་ཀྱང་འཇིག་རྟེན་དུ་ཆོས་དང་མཐུན་པར་མ་བསྐོར་བ་བསྐོར་རོ་ཞེས་བྱ་བ་༄༣༣༥བ་དང་། ངས་ཉན་ཐོས་རྣམས་ལ་འཕགས་པ་ངེས་པར་འབྱིན་པ་ངེས་པར་འབྱེད་པ་དེ་བྱེད་པ་སྡུག་བསྔལ་ཡང་དག་པར་ཟད་པར་འགྱུར་བའི་ལམ་གང་བཤད་པ་དེ་བསྒྲུབས་ན་། ངེས་པར་འབྱིན་ནས་མ་ཡིན་ཞིང་སྡུག་བསྔལ་ཡང་དག་པར་ཟད་པར་མི་འགྱུར་ཏེ་།
 नेदं स्थानं विद्यत इत्य् अत्र वत मां श्रमणो व ब्राह्मणो वा देवो वा मारो वा ब्रह्मा वा कश्चिद् वा पुनर् लोके सह धर्मेण चोदयेद् इति निमित्तम् एतन् न समनुपश्यामि,	དེ་ནི་གནས་མེད་དོ་ཞེས་འདིར་དགེ་སྦྱོང་ངམ་། བྲམ་ཟེའམ་། ལྷའམ་། བདུད་དམ་། ཚངས་པའམ་། སུའང་རུང་བ་འགའ་ཞིག་འཇིག་རྟེན་ན་ཆོས་དང་མཐུན་པར་རྒོལ་བའི་རྒྱུ་དེ་ཡང་དག་པར་རྗེས་སུ་མི་མཐོང་སྟེ་།
 निमित्तम् एतद् अहम् असमनुपश्यन् क्षेमप्राप्तो विहराम्य् अभयप्राप्तो वैशारद्यप्राप्तो विहराम्य्,	ངས་རྒྱུ་དེ་ཡང་དག་པར་རྗེས་སུ་མ་མཐོང་བས་། བདེ་བ་ཐོབ་སྟེ་གནས་ཤིང་བག་ཚ་བ་མེད་པ་ཐོབ་ལ་མི་འཇིགས་པ་ཐོབ་སྟེ་།
 उदारम् आर्षभं स्थानं प्रतिजानामि,	གནས་ཀྱིས་ཁྱུ་མཆོག་རླབས་པོ་ཆེའི་གནས་སུ་དམ་བཅའོ་༎
 पर्षदि सम्यक् सिंहनादं नदामि,	འཁོར་གྱི་ནང་དུ་སེངགེའི་སྒྲ་ཡང་དག་པར་བསྒྲག་གོ་།
 ब्राह्मं चक्रं प्रवर्तयाम्य् अप्रवर्तितपूर्वं श्रमणेन वा देवेन वा मारेण वा ब्रह्मणा वा केनचिद् वा लोके सह धर्मेणेति। एतान्य् उच्यन्ते चत्वारि	ཚངས་པའི་འཁོར་ལོ་སྔོན་དགེ་སྦྱོང་ངམ་། བྲམ་ཟེའམ་། ལྷའམ་། བདུད་དམ་། ཚངས་པའམ་། སུས་ཀྱང་འཇིག་རྟེན་དུ་ཆོས་དང་མཐུན་པར་མ་བསྐོར་བ་རབ་ཏུ་བསྐོར་རོ་ཞེས་བྱ་བ་སྟེ་། དེ་དག་ནི་མི་འཇིགས་པ་བཞི་ཞེས་བྱའོ་༎
 [द्स्प्_४६] तत्र कतमाश् चतस्रः प्रतिसंविदः?	དེ་ལ་སོ་སོ་ཡང་དག་པར་རིག་པ་བཞི་གང་ཞེ་ན་། འདི་ལྟ་སྟེ་།
 यदुत अर्थप्रतिसंविद्, धर्मप्रतिसंविन्, निरुक्तिप्रतिसंवित्,	དོན་སོ་སོ་ཡང་དག་པར་རིག་པ་དང་། ཆོས་སོ་སོ་ཡང་དག་པར་རིག་པ་དང་། ངེས་པའི་ཚིག་སོ་སོ་ཡང་དག་པར་རིག་པ་དང་། སྤོབས་པ་སོ་སོ་ཡང་དག་པར་རིག་པ་སྟེ་།
 प्रतिभानप्रतिसंवित्। एता उच्यन्ते चतस्रः प्रतिसंविदः।	དེ་དག་ནི་སོ་སོ་ཡང་དག་པར་རིག་པ་བཞི་ཞེས་བྱའོ་༎
 [द्स्प्_४७] तत्र कतमा महामैत्री?	དེ་ལ་བྱམས་པ་ཆེན་པོ་གང་ཞེ་ན་།
 या तथागतस्य सर्वसत्त्वेषु शत्रौ च मित्रे च समवृतितेयम् उच्यते महामैत्री।	དེ་བཞིན་གཤེགས་པ་སེམས་ཅན་ཐམས་ཅད་ལ་དགྲ་བོ་དང་། མཛའ་བཤེས་ལ་༄༣༣༦ཨ་༌༎ འདྲ་བར་མཛད་པ་གང་ཡིན་པ་སྟེ་། དེ་ནི་བྱམས་པ་ཆེན་པོ་ཞེས་བྱའོ་༎
 [द्स्प्_४८] तत्र कतमा महाकरुना?	དེ་ལ་སྙིང་རྗེ་ཆེན་པོ་གང་ཞེ་ན་།
 निःसत्त्वेषु सत्त्वेषु यो मैत्र्यत्याग इयम् उच्यते महाकरुणा।	སེམས་ཅན་ཡོད་པ་མ་ཡིན་པའི་སེམས་ཅན་རྣམས་ལ་བྱམས་པ་མི་གཏོང་བ་གང་ཡིན་པ་སྟེ་། དེ་ནི་སྙིང་རྗེ་ཆེན་པོ་ཞེས་བྱའོ་༎
 [द्स्प्_४९] तत्र कतमे ऽष्टादशावेनिका बुद्धधर्माः? यदुत नास्ति तथागतस्य स्खलितं; नास्ति रवितं; नास्ति मुषितस्मृतिता; नास्ति नानात्वसंज्ञा;	དེ་ལ་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་གང་ཞེ་ན་། འདི་ལྟ་སྟེ་།
 नास्त्य् असमाहितचित्तम्; नास्त्य् अप्रतिसंख्यायोपेक्षा; नास्ति छन्दस्य हानिर्; नास्ति वीर्यस्य हानिर्; नास्ति स्मृतेर् हानिर्; नास्ति समाधेर् हानिर्; नास्ति प्रज्ञाया हानिर्; नास्ति विमुक्तेर् हानिर् नास्ति विमुक्तिज्ञानदर्शनस्य हानिः; सर्वं कायकर्म ज्ञानपूर्वंगमं ज्ञानानुपरिवर्ति; सर्वं वाक्कर्म ज्ञानपूर्वंगमं ज्ञानानुपरिवर्ति; सर्वं मनःकर्म ज्ञानपूर्वंगमं ज्ञानानुपरिवर्ति; अतीते ऽध्वन्य् असङ्गम् अप्रतिहतं ज्ञानदर्शनं प्रवर्तते; अनागते ऽध्वन्य् असङ्गम् अप्रतिहतं ज्ञानदर्शनं प्रवर्तते;	དེ་བཞིན་གཤེགས་པ་ལ་འཁྲུལ་པ་མེད་པ་དང་། ཅ་ཅོ་མེད་པ་དང་། བསྙེལ་བ་མེད་པ་དང་། ཐ་དད་པའི་འདུ་ཤེས་མེད་པ་དང་། སེམས་མཉམ་པར་མ་བཞག་པ་མེད་པ་དང་། སོ་སོར་མ་བརྟགས་པའི་བཏང་སྙོམས་མེད་པ་དང་། འདུན་པ་ཉམས་པ་མེད་པ་དང་། བརྩོན་འགྲུས་ཉམས་པ་མེད་པ་དང་། དྲན་པ་ཉམས་པ་མེད་པ་དང་། ཏིང་ངེ་འཛིན་ཉམས་པ་མེད་པ་དང་། ཤེས་རབ་ཉམས་པ་མེད་པ་དང་། རྣམ་པར་གྲོལ་བ་ཉམས་པ་མེད་པ་དང་། རྣམ་པར་གྲོལ་བའི་ཡེ་ཤེས་མཐོང་བ་ཉམས་པ་མེད་པ་དང་། ལུས་ཀྱི་ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་དང་། ངག་གི་ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་དང་། ཡིད་ཀྱི་ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་དང་། འདས་པའི་དུས་ལ་མ་ཆགས་མ་ཐོགས་པའི་ཡེ་ཤེས་མཐོང་བ་འཇུག་པ་དང་། མ་འོངས་པའི་དུས་ལ་མ་ཆགས་མ་ཐོགས་པའི་ཡེ་ཤེས་མཐོང་བ་འཇུག་པ་དང་། ད་ལྟར་བྱུང་བའི་དུས་ལ་མ་ཆགས་མ་ཐོགས་པའི་༄༣༣༦བ་ཡེ་ཤེས་མཐོང་བ་འཇུག་པ་སྟེ་།
 प्रत्युत्पन्ने ऽध्वन्य् असङ्गम् अप्रतिहतं ज्ञानदर्शनं प्रवर्तते। इम उच्यन्ते ऽष्टादशावेणिका बुद्धधर्माः।	དེ་དག་ནི་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཅེས་བྱའོ་༎
 [द्स्प्_५०] तत्रा कतमा सर्वज्ञता?	དེ་ལ་ཐམས་ཅད་ཤེས་པ་ཉིད་གང་ཞེ་ན་།
 यद् द्वादशसु श्रावकप्रत्येकबुद्धायतनेष्व् एकान्तिकं पुद्गलनैरात्म्यज्ञानम् इयम् उच्यते सर्वज्ञता।	ཉན་ཐོས་དང་། རང་སངས་རྒྱས་རྣམས་སྐྱེ་མཆེད་བཅུ་གཉིས་པོ་དེ་དག་ལ་གང་ཟག་ལ་བདག་མེད་པར་ཕྱོགས་གཅིག་ཤེས་པ་གང་ཡིན་པ་སྟེ་། དེ་ནི་ཐམས་ཅད་ཤེས་པ་ཉིད་ཅེས་བྱའོ་༎
 [द्स्प्_५१] तत्र कतमा मार्गाकारज्ञता?	དེ་ལ་ལམ་གྱི་རྣམ་པ་ཤེས་པ་ཉིད་གང་ཞེ་ན་།
 यद् बोधिसत्त्वस्य त्रियानमार्गज्ञस्य श्रावकप्रत्येकबुद्धयानासंतुष्टस्य बोधिसत्त्वयानेन निष्क्रमणम् इयम् उच्यते मार्गाकारज्ञता।	བྱང་ཆུབ་སེམས་དཔའ་ཐིག་པ་གསུམ་གྱི་ལམ་ཤེས་ཀྱང་ཉན་ཐོས་དང་། རང་སངས་རྒྱས་ཀྱིས་ཐེག་པས་དགའ་བར་མི་སེམས་ཀྱི་། བྱང་ཆུབ་སེམས་དཔའི་ལམ་གྱིས་ངེས་པར་འབྱུང་བ་གང་ཡིན་པ་སྟེ་། དེ་ནི་ལམ་གྱི་རྣམ་པ་ཤེས་པ་ཉིད་ཅེས་བྱའོ་༎
 [द्स्प्_५२] तत्र कतमा सर्वाकारज्ञता?	དེ་ལ་རྣམ་པ་ཐམས་ཅད་མཁྱེན་པ་ཉིད་གང་ཞེ་ན་།
 यत् तथागतस्य सर्वधर्माणां सर्वेषु त्रैकालिकाकारेष्व् अविचिकित्सितं ज्ञानम् इयम् उच्यते सर्वाकारज्ञता।	དེ་བཞིན་གཤེགས་པས་དུས་གསུམ་པོ་དག་ཏུ་རྣམ་པ་ཐམས་ཅད་དུ་ཆོས་ཐམས་ཅད་ལ་ཐེ་ཚོམ་མེད་པར་མཁྱེན་པ་གང་ཡིན་པ་སྟེ་། དེ་ནི་རྣམ་པ་ཐམས་ཅད་མཁྱེན་པ་ཉིད་ཅེས་བྱའོ་༎
 [द्स्प्_५३] तत्र कतमः षट् परमिताः?	དེ་ལ་ཕ་རོལ་ཏུ་ཕྱིན་པ་དྲུག་གང་ཞེ་ན་།
 यदुत दानपारमिता, शीलपारमिता, क्षान्तिपारमिता,	འདི་ལྟ་སྟེ་།
 वीर्यपारमिता, ध्यानपारमिता, प्रज्ञापारमिता। इमा उच्यन्ते षट् पारमिताह्।	སྦྱིན་པའི་ཕ་རོལ་ཏུ་ཕྱིན་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། བསམ་གཏན་གྱི་ཕ་རོལ་ཏུ་ཕྱིན་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་སྟེ༏་དེ་དག་ནི་ཕ་རོལ་ཏུ་ཕྱིན་པ་དྲུག་ཅེས་བྱའོ་༎ དེ་ལ་མངོན་པར་ཤེས་པ་དྲུག་གང་ཞེ་ན་། འདི་ལྟ་སྟེ་།
 [द्स्प्_५४] तत्र कतमा षड् अभिज्ञाः? यदुत ऋद्धिविधिज्ञानसाक्षात्कर्तव्यज्ञानाभिज्ञा; दिव्यचक्षुर्ज्ञानसाक्षात्कर्तव्यज्ञानाभिज्ञा;	རྫུ་འཕྲུལ་བྱ་བ་ཤེས་པ་མངོན་སུམ་དུ་བྱ་བ་ཤེས་པའི་མངོན་པར་ཤེས་པ་དང་། ལྷའི་༄༣༣༧ཨ་༌༎
 दिव्यश्रोत्रज्ञानसाक्षात्कर्तव्यज्ञानाभिज्ञा; परचित्तज्ञानसाक्षात्कर्तव्यज्ञानाभिज्ञा; पूर्वनिवासानुस्मृतिज्ञानसाक्षात्कर्तव्यज्ञानाभिज्ञा;	མིག་ཤེས་པ་མངོན་སུམ་དུ་བྱ་བ་ཤེས་པའི་མངོན་པར་ཤེས་པ་དང་། ལྷའི་རྣ་བ་ཤེས་པ་མངོན་སུམ་དུ་བྱ་བ་ཤེས་པའི་མངོན་པར་ཤེས་པ་དང་། ཕ་རོལ་གྱི་སེམས་ཤེས་པ་མངོན་སུམ་དུ་བྱ་བ་ཤེས་པའི་མངོན་པར་ཤེས་པ་དང་། སྔོན་གྱི་གནས་རྗེས་སུ་དྲན་པ་ཤེས་པ་མངོན་སུམ་དུ་བྱ་བ་ཤེས་པའི་མངོན་པར་ཤེས་པ་དང་། 
 आस्रवक्षयज्ञानसाक्षात्कर्तव्यज्ञानाभिज्ञा। इमा उच्यन्ते षड् अभिज्ञा।	ཟག་པ་ཟད་པ་ཤེས་པ་མངོན་སུམ་དུ་བྱ་བ་ཤེས་པའི་མངོན་པར་ཤེས་པ་སྟེ་དང་། ། དེ་དག་ནི་མངོན་པར་ཤེས་པ་དྲུག་ཅེས་བྱའོ་༎
 [द्स्प्_५५] तत्र कतमानि पञ्च चक्षूंषि?	དེ་ལ་མིག་ལྔ་གང་ཞེ་ན་།
 यदुत मांसचक्षुर्,	འདི་ལྟ་སྟེ་།
 दिव्यचक्षुः, प्रज्ञाचक्षुर्, धर्मचक्षुर्,	ཤའི་མིག་དང་། ལྷའི་མིག་དང་། ཤེས་རབ་ཀྱི་མིག་དང་། ཆོས་ཀྱི་མིག་དང་། སངས་རྒྱས་ཀྱི་མིག་སྟེ་།
 बुद्धचक्षुः। इमान्य् उच्यन्ते पञ्च चक्षूंषि।	དེ་དག་ནི་མིག་ལྔ་ཞེས་བྱའོ་༎
 [द्स्प्_५६] तत्र कतमानि तथागतस्य द्वात्रिंशन् महापुरुषलक्षणानि? यदुत	དེ་ལ་དེ་བཞིན་གཤེགས་པའི་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་གང་ཞེ་ན་། འདི་ལྟ་སྟེ་། བཅོམ་ལྡན་འདས་ནི་ཞབས་ཤིན་ཏུ་གནས་པ་དང་ལྡན་པ་ཡིན་ནོ་༎
 भगवान् सुप्रतिष्ठितपादः। तत्रायं सुप्रतिष्ठितपादः:	དེ་ལ་ཞབས་ཤིན་ཏུ་གནས་པ་ནི་འདི་ཡིན་ཏེ་།
 सकलाभ्यां पादतलाभ्यां भूमिं संस्पृशति तद्यथा करण्डतलं समतलावलम्बनात्	ཞབས་ཀྱི་འོག་གི་མཐིལ་གཉིས་ཐམས་ཅད་ཀྱིས་ས་ལ་ཀུན་ཏུ་རེག་པ་སྟེ་། དཔེར་ན་།
 सुसम आधारे ऽवस्थापितं सकलेनाधस्तलेन भूमिं संस्पृशत्य् एवम् एव भगवान् सुप्रतिष्ठितपादः;	ཟ་མ་ཏོག་གི་ཞབས་མཉམ་ཞིང་ཞབས་ཕྱང་ངེ་བས་གཞི་ཤིན་ཏུ་མཉམ་པ་ལ་བཞག་ན་། འོག་གི་ཞབས་ཐམས་ཅད་ཀྱིས་ས་ལ་ཀུན་ཏུ་རེག་པར་འགྱུར་བ་དེ་བཞིན་དུ་། བཅོམ་ལྡན་འདས་ནི་ཞབས་ཤིན་ཏུ་གནས་པ་དང་ལྡན་པ་ཡིན་ནོ་༎ བཅོམ་ལྡན་འདས་ནི་མུ་ཁྱུད་ཁོར་ཡུག་དང་ལྡན་པ་ཡིན་ནོ་༎
 भगवान् समन्तनेमिकः। तत्रायं समन्तनेमिकह्:	དེ་ལ་མུ་ཁྱུད་ཁོར་ཡུག་དང་ལྡན་པ་ནི་འདི་ཡིན་ཏེ་།
 अधस्तात् पादतलयोश् चक्रे जाते सहस्रारे सनभिके सनेमिके सर्वाकारपरिपूरके;	ཞབས་ཀྱི་འོག་༄༣༣༧བ་གི་མཐིལ་གཉིས་ལ་འཁོར་ལོ་རྩིབས་སྟོང་དང་ལྡན་པ་། ལྟ་བ་དང་བཅས་པ་མུ་ཁྱུད་དང་བཅས་པ་། རྣམ་པ་ཐམས་ཅད་ཡོངས་སུ་རྫོགས་པ་མཛེས་པར་སྐྱེས་པ་གང་དག་ཡིན་པའོ་༎
 भगवान् मृदुतरुणहस्तपादः। तत्रेयं मृदुतरुणहस्तपादता:	བཅོམ་ལྡན་འདས་ནི་ཕྱག་དང་ཞབས་འཇམ་ཞིང་གཞོན་ཤ་ཆགས་པ་ཡིན་ནོ་༎ དེ་ལ་ཕྱག་དང་ཞབས་འཇམ་ཞིང་གཞོན་ཤ་ཆགས་པ་ཉིད་ནི་འདི་ཡིན་ཏེ་། དཔེར་ན་།
 तद्यथा शाल्मलिकम्बलं कर्पासकम्बलं वा,	ཤིང་བལ་གྱི་འདའ་བའམ་། རས་བལ་གྱི་འདའ་བ་ལྟ་བུ་སྟེ་།
 यादृशम् अन्यपुरुषाणां नास्ति;	ཇི་ལྟར་མི་གཞན་དག་ལ་མེད་པ་ལྟ་བུ་ཡིན་ནོ་༎
 भगवान् दीर्घाङ्गुलिः। तत्रेयं दीर्घाङ्गुलिता:	བཅོམ་ལྡན་འདས་ནི་སོར་མོ་རིང་བ་ཡིན་ནོ་༎ དེ་ལ་སོར་མོ་རིང་བ་ཉིད་ནི་འདི་ཡིན་ཏེ་།
 तस्य हस्तपादाङ्गुलयो ऽतिदीर्घा,	དེའི་ཕྱག་དང་ཞབས་ཀྱི་སོར་མོ་དག་ལྷག་པར་རིང་བ་ཡིན་ཏེ་།
 यादृशम् अन्यपुरुषाणां नास्ति;	ཇི་ལྟར་མི་གཞན་དག་ལ་མེད་པ་ལྟ་བུ་ཡིན་ནོ་༎
 भगवान् जलहस्तपादह्:	བཅོམ་ལྡན་འདས་ནི་ཕྱག་དང་ཞབས་དྲ་བ་དང་ལྡན་པ་ཡིན་ཏེ་།
 तस्य हस्तपादयोर् जालान्य् अवनद्धानि,	དེའི་ཕྱག་དང་ཞབས་ལ་དྲ་བ་ལྷག་པ་དག་སྐྱེས་ཏེ་།
 यादृशम् अन्यपुरुषाणां नास्ति;	ཇི་ལྟར་མི་གཞན་དག་ལ་མེད་པ་ལྟ་བུ་ཡིན་ནོ་༎
 भगवान् आयतपार्ष्णिः। तत्रायम् आयतपार्ष्णिः:	བཅོམ་ལྡན་འདས་ནི་རྟིང་པ་ཡངས་པ་དང་ལྡན་པ་ཡིན་ནོ་༎ དེ་ལ་རྟིང་པ་ཡངས་པ་ནི་འདི་ཡིན་ཏེ་།
 तस्य पादपाऋष्नितले आयते,	དེའི་ཞབས་ཀྱི་རྟིང་པ་གཉིས་ཀྱི་མཐིལ་ནི་ཡངས་པ་སྟེ་།
 यादृशम् अन्यपुरुषाणां नास्ति;	ཇི་ལྟར་མི་གཞན་དག་ལ་མེད་པ་ལྟ་བུ་ཡིན་ནོ་༎ བཅོམ་ལྡན་འདས་ནི་ཞབས་ལོང་མོའི་ཚིགས་མི་མངོན་པ་ཡིན་ནོ་༎
 भगवान् उच्छङ्खपादः। तत्रेयम् उच्छङ्खपादता:	དེ་ལ་ཞབས་ལོང་མོའི་ཚིགས་མི་མངོན་པ་ཉིད་ནི་འདི་ཡིན་ཏེ་། རྟིང་པ་ཡངས་པ་ལ་ཡང་དག་པར་སྦྱོར་ལ་།
 आयतपार्ष्ण्या संप्रयोग आयतपार्ष्णेर् गुल्फस्य च सन्धिर् अदृश्यत्वेन संयुज्यते,	རྟིང་པ་ཡངས་པའང་ཞབས་ལོང་མོའི་ཚིགས་མི་མངོན་པ་ལ་སྦྱོར་བ་སྟེ་།
 यादृशम् अन्यपुरुषाणां नास्ति;	ཇི་ལྟར་མི་གཞན་དག་ལ་མེད་པ་ལྟ་བུ་ཡིན་ནོ་༎ བཅོམ་ལྡན་འདས་ནི་༄༣༣༨ཨ་༌༎ བྱིན་པ་རི་དབ༹གས་ཨཨེ་ནྱ་ཡའི་ལྟ་བུ་དང་ལྡན་པ་ཡིན་ནོ་༎ དེ་ལ་བྱིན་པ་རི་དབ༹གས་ཨཨེ་ནྱ་ཡའི་ལྟ་བུ་ནི་འདི་ཡིན་ཏེ་། དེའི་བྱིན་པ་བྱིན་གྱིས་ཕྲ་བར་སྐྱེས་ཤིང་། བྱིན་གྱིས་ཕྲ་བར་ཡང་དག་པར་བྱུང་བ་སྟེ་། དཔེར་ན་།
 भगवान् ऐणेयजङ्घः। तत्रायम् ऐणेयजङ्घः:	རི་དབ༹གས་ཀྱི་རྒྱལ་པོ་ཨཨེ་ནྱ་ཡའི་ལྟ་བུ་ཡིན་ནོ་༎
 तस्य जङ्घे अनुपूर्वतनुके भूत्वा सम्यग् अनुपूर्वे भवतः;	བཅོམ་ལྡན་འདས་ནི་བཞེངས་བཞིན་དུ་མ་བཏུད་པར་ཕྱག་པུས་མོ་སླེབ་པ་ཡིན་ནོ་༎
 भगवान् स्थितानवनताजानुप्रलम्बबाहुः। तत्रायं स्थितानवनताजानुप्रलम्बबाहुर्:	དེ་ལ་བཞེངས་བཞིན་དུ་མ་བཏུད་པར་ཕྱག་པུས་མོ་སླེབ་པ་ནི་འདི་ཡིན་ཏེ་།
 भगवान् स्थितको ऽनवनतकाय उभाभ्यां पाणितलाभ्यां जानुमण्डले परिस्पृशति संमृशति;	བཅོམ་ལྡན་འདས་ནི་བཞེངས་ན་སྐུ་མ་བཏུད་པར་ཕྱག་གི་མཐིལ་གཉིས་ཀྱིས་རང་གི་པུས་མོའི་ལྷ་ང་ལ་ཡང་དག་པར་རེག་པར་མཛད་ཅིང་ཀུན་ཏུ་ཉུག་པར་མཛད་པ་ཡིན་ནོ་༎ བཅོམ་ལྡན་འདས་ནི་འདོམས་ཀྱི་སྦ་བ་སྦུབས་སུ་ནུབ་པ་ཡིན་ནོ་༎
 भगवान् कोशगतवस्तिगुह्यः। तत्रेयं कोशगतवस्तिगुह्यता:	དེ་ལ་འདོམས་ཀྱི་སྦ་བ་སྦུབས་སུ་ནུབ་པ་ཉིད་ནི་འདི་ཡིན་ཏེ་།
 तद्यथा वरगोत्र आजानेयो महाहस्त्य् आजानेयो वाश्वः;	དཔེར་ན་རིགས་བཙུན་པའི་གླང་པོ་ཆེ་ཅང་ཤེས་སམ་། རྟ་ཅང་ཤེས་ཀྱི་ལྟ་བུ་ཡིན་ནོ་༎
 भगवान् प्रदक्षिणावर्तैकैकरोमः। तत्रेयं प्रदक्षिणावर्तैकैकरोमता:	བཅོམ་ལྡན་འདས་ནི་སྤུ་རེ་རེ་ནས་མཛེས་པར་སྐྱེས་ཤིང་ག-ཡས་སུ་འཁྱིལ་བ་ཡིན་ནོ་༎ དེ་ལ་སྤུ་རེ་རེ་ནས་མཛེས་པར་སྐྱེ་ཞིང་ག-ཡས་སུ་འཁྱིལ་བ་ཉིད་ནི་འདི་ཡིན་ཏེ་།
 तस्यैकैकरोमकूपेभ्य एकैकानि रोमाणि जातानि नीलानि कुण्डलावर्तानि स्निग्धकोमलानि;	དེའི་སྤུའི་ཁུང་བུ་རེ་རེ་ནས་སྤུ་རེ་རེ་མཐོན་མཐིང་ལ་ལྕང་ལོར་འཁྱིལ་བ་འཇམ་ཞིང་སྣུམ་ལ་ག-ཡས་སུ་འཁྱིལ་ཅིང་མཛེས་པར་སྐྱེས་པ་ཡིན་ནོ་༎ བཅོམ་ལྡན་འདས་ནི་སྐུའི་སྤུ་གྱེན་དུ་ཕྱོགས་པ་དང་ལྡན་པ་ཡིན་ནོ་༎ དེ་ལ་སྐུའི་སྤུ་གྱེན་དུ་ཕྱོགས་པ་ཉིད་ནི་འདི་ཡིན་ཏེ་།
 भगवान् ऊर्ध्वाग्ररोमः। तत्रेयम् ऊर्ध्वाग्ररोमता: तस्य शिरःकाये केशरोमाणि जातान्य् ऊर्ध्वम् आकुञ्चितानि नीलानि कुण्डलावर्तानि प्रदक्षिणावर्तानि;	དེའི་སྐུ་དང་དབུ་ལས་སྐྱེས་པའི་དབུ་སྐྲ་དང་། སྤུ་རྣམས་ནི་ཁ་གྱེན་དུ་༄༣༣༨བ་ལྟས་ཤིང་མཐོན་མཐིང་ལ་ཀུན་ནས་ལྕང་ལོར་འཁྱིལ་བ་འཇམ་ཞིང་སྣུམ་ལ་ག-ཡས་སུ་འཁྱིལ་བ་མཛེས་པར་སྐྱེས་པ་ཡིན་ནོ་༎ 
 भगवान् सूक्ष्मस्निग्धकोमलच्छविः। तत्रेयं सुक्ष्मस्निग्धकोमलच्छविता:	བཅོམ་ལྡན་འདས་ནི་པགས་པ་སྲབ་ཅིང་འཇམ་ལ་སྣུམ་པ་ཡིན་ནོ་༎ དེ་ལ་པགས་པ་སྲབ་ཅིང་འཇམ་ལ་སྣུམ་པ་ནི་འདི་ཡིན་ཏེ་།
 तस्य कये रजोजलं नावतिष्ठति;	དེའི་སྐུ་ལ་ཆུའམ་རྡུལ་ཀུན་ཏུ་མི་འཆགས་ཤིང་མི་གནས་པ་ཡིན་ནོ་༎
 भगवान् सुवर्णवर्णः। तद्यथा नानारत्नखचितो जाम्बुनदसुवर्णयूप एवं सुरूपः सुदर्शनस्,	བཅོམ་ལྡན་འདས་ནི་མདོག་གསེར་ལྟ་བུ་དང་ལྡན་ཏེ་། དཔེར་ན་། ཛམབུ་ཆུ་བོའི་གསེར་གྱི་མཆོད་སྡོང་ལ་རིན་པོ་ཆེ་སྣ་ཚོགས་ཀྱིས་སྤྲས་པ་ལྟར་གཟུགས་བཟང་ཞིང་མཛེས་ལ་ལྟ་ན་སྡུག་པ་ཡིན་ཏེ་།
 तस्माद् उच्यते सुवर्णवर्णः;	དེས་ན་གསེར་གྱི་མདོག་ལྟ་བུ་ཞེས་བྱའོ་༎
 भगवान् सप्तोत्सदः। तत्रेयं सप्तोत्सदता:	བཅོམ་ལྡན་འདས་ནི་བདུན་མཐོ་བ་ཡིན་ནོ་༎ དེ་ལ་བདུན་མཐོ་བ་ཉིད་ནི་འདི་ཡིན་ཏེ་།
 तस्य द्वयोः पदयोर् द्वाव् उत्सदौ सुरूपौ सुदर्शनौ परिवृद्धमांसलोहितौ; एवम् एव द्वयोर् हस्तयोर् द्वाव् उत्सदौ सुरूपौ सुदर्शनौ परिवृद्धमांसलोहितौ, द्वयोर् अंसयोर् द्वाव् उत्सदौ,	དེའི་ཞབས་གཉིས་ཀྱི་གོང་མཐོ་བ་གཉིས་གཟུགས་བཟང་ཞིང་མཛེས་ལ་ལྟ་ན་སྡུག་པ་ཤ་དང་ཁྲག་གིས་ཡོངས་སུ་རྒྱས་པར་གྱུར་པ་དང་། དེ་བཞིན་དུ་ཕྱག་གཉིས་ཀྱི་མཐོ་བ་གཉིས་གཟུགས་བཟང་ཞིང་མཛེས་ལ་ལྟ་ན་སྡུག་པ་ཤ་དང་ཁྲག་གིས་ཡོངས་སུ་རྒྱས་པར་གྱུར་པ་དང་། ཐལ་གོང་གཉིས་སུ་གཉིས་མཐོ་བར་གྱུར་པ་དང་། གཉའ་གོང་དུ་མཐོ་བ་གཅིག་གཟུགས་བཟང་ཞིང་མཛེས་ལ་ལྟ་ན་སྡུག་པ་ཤ་དང་ཁྲག་གིས་ཡོངས་སུ་རྒྱས་པར་གྱུར་པ་ཡིན་ནོ་༎
 कन्धरोपरि चैक उत्सदः सुरूपः सुदर्शनः परिवृद्धमांसलोहितः; भगवान् सुसंवृत्तस्कन्धः;	བཅོམ་ལྡན་འདས་ནི་དཔུང་མགོ་ཤིན་ཏུ་ཟླུམ་པ་དང་ལྡན་པ་ཡིན་ནོ་༎
 भगवंश् चितान्तरांसः;	བཅོམ་ལྡན་འདས་ནི་ཐལ་གོང་རྒྱས་པ་དང་ལྡན་པ་ཡིན་ནོ་༎
 भगवान् स्वृजुजातगात्रः;	བཅོམ་ལྡན་འདས་ནི་སྐུ་ཤིན་ཏུ་དྲང་པོར་འཁྲུངས་པ་ཡིན་ནོ་༎ བཅོམ་ལྡན་འདས་ནི་༄༣༣༩ཨ་༌༎ སྐུ་ནྱ་གྲོ་དྷ་ལྟར་ཆུ་ཞེང་གབ་པ་ཡིན་ནོ་༎
 भगवान् न्यग्रोधपरिमण्डलः। तत्रेयं न्यग्रोधपरिमण्डलता:	དེ་ལ་ནྱ་གྲོ་དྷ་ལྟར་ཆུ་ཞེང་གབ་པ་ཉིད་ནི་འདི་ཡིན་ཏེ་།
 यावान् आयामतस् तावान् विस्तारतो,	ཆུར་ཇི་སྲིད་པ་ཞེང་དུའང་དེ་སྲིད་ལ་།
 यावान् विस्तारतस् तावान् आयामतः;	ཞེང་དུ་ཇི་སྲིད་པ་ཆུར་ཡང་དེ་སྲིད་དེ་། དེ་ནི་ནྱ་གྲོ་དྷ་ལྟར་ཆུ་ཞེང་གབ་པ་ཞེས་བྱའོ་༎
 भगवान् सिंहहनुः;	བཅོམ་ལྡན་འདས་ནི་འགྲམ་པ་སེངགེའི་དང་འདྲ་བ་ཡིན་ནོ་༎
 भगवांश् चत्वारिंशद्दन्तः;	བཅོམ་ལྡན་འདས་ནི་ཚེམས་བཞི་བཅུ་མངའ་བ་ཡིན་ནོ་༎
 भगवान् अविरलदन्तः;	བཅོམ་ལྡན་འདས་ནི་ཚེམས་ཐགས་བཟང་བ་ཡིན་ནོ་༎
 भगवान् शुक्लतीक्ष्णोन्नताग्रदन्तः;	བཅོམ་ལྡན་འདས་ནི་ཚེམས་རྩེ་མོ་མཐོ་ཞིང་རྣོ་ལ་དཀར་བ་ཡིན་ནོ་༎
 भगवान् रसाग्रवान्। स ऋजुकण्ठनाडिको ऽजिह्मम् असङ्गं गिलनसमर्थो ऽस्ति;	བཅོམ་ལྡན་འདས་ནི་རོ་བྲོ་བའི་མཆོག་དང་ལྡན་པ་ཡིན་ཏེ་། དེ་ནི་མགུར་དྲང་པོར་མིད་པ་དྲང་ཞིང་མ་ཡོ་ལ་ཐོགས་པ་མེད་པར་མིད་དུ་རུང་བར་གྱུར་པ་ཡིན་ནོ་༎
 भगवान् प्रभूततनुजिह्वः। तत्रेयम् प्रभूततनुजिह्वता:	བཅོམ་ལྡན་འདས་ནི་ལྗགས་རིང་ཞིང་སྲབ་པ་ཡིན་ནོ་༎ དེ་ལ་ལྗགས་རིང་ཞིང་སྲབ་པ་ཉིད་ནི་འདི་ཡིན་ཏེ་། དེ་བཞིན་གཤེགས་པ་བཞེངས་ན་ཞལ་ནས་ལྗགས་ཕྱུང་སྟེ་།
 मुखाज् जिह्वां निर्णमय्योभे नासिकाविवरे उभे चक्षुर्विवरे उभे कर्णविवरे स्पृशति परिमृशति,	ཤངས་ཀྱི་བུ་ག་གཉིས་དང་། སྤྱན་གྱི་ཁུང་བུ་གཉིས་དང་། སྙན་གྱི་བུ་ག་གཉིས་སུ་རེག་པར་མཛད་ཅིང་ཡོངས་སུ་ཉུག་པར་མཛད་ལ་།
 केशपर्यन्तं सर्वं मुखमण्डलम् आच्छादयति;	དབུའི་མཚམས་སུ་ཐུག་པའི་ཞལ་གྱི་དཀྱིལ་འཁོར་ཐམས་ཅད་ཀྱང་འགེབས་པར་མཛད་པ་ཡིན་ནོ་༎
 भगवान् ब्रह्मस्वरः;	བཅོམ་ལྡན་འདས་ནི་ཚངས་པའི་དབྱངས་དང་ལྡན་པ་ཡིན་ནོ་༎
 भगवान् विशालगोपक्ष्मनेत्रः;	བཅོམ་ལྡན་འདས་ནི་སྤྱན་ཡངས་ཤིང་བའི་རྫི་མ་ལྟ་བུ་ཡིན་ནོ་༎
 भगवान् अभिनीलनेत्रः;	བཅོམ་ལྡན་འདས་ནི་སྤྱན་མཐོན་མཐིང་ལྟ་བུ་དང་ལྡན་པ་ཡིན་ནོ་༎
 भगवान् परिसमाप्तनेत्रपिण्डः;	བཅོམ་ལྡན་འདས་ནི་སྤྱན་གྱི་༄༣༣༩བ་ཚོགས་ཡོངས་སུ་རྫོགས་པ་ཡིན་ནོ་༎
 भगवान् व्यामप्रभः;	བཅོམ་ལྡན་འདས་ནི་འོད་འདོམ་གང་བ་ཡིན་ནོ་༎
 भगवान् पूर्णचन्द्रनिभाननः;	བཅོམ་ལྡན་འདས་ནི་ཞལ་ཟླ་བ་ཉ་བ་ལྟ་བུ་ཡིན་ནོ་༎
 भगवतो भ्रुवोर् अन्तर ऊर्णा जाता कर्पासवत् कोमला कुन्दपुष्पचन्द्रशङ्खपद्मकेसरगोक्षीरावश्यायपुष्पसदृशा;	བཅོམ་ལྡན་འདས་ནི་མཛོད་སྤུ་སྨིན་མཚམས་སུ་འཁྲུངས་ལ་ཤིང་བལ་ལྟར་འཇམ་ཞིང་མེ་ཏོག་ཀུནད་དང་། ཟླ་བ་དང་། དུང་དང་། པདམའི་རྩ་ལག་དང་། བའི་འོ་མ་དང་། བ་མོའི་མདོག་ལྟ་བུ་དང་ལྡན་པ་ཡིན་ནོ་༎ བཅོམ་ལྡན་འདས་ནི་དབུ་གཙུག་ཏོར་དང་ལྡན་པ་ཡིན་ཏེ་།
 भगवान् उष्णीसशीर्षः। एतान्य् उच्यन्ते द्वात्रिंशन् महापुरुषलक्षणानि।	དེ་དག་ནི་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཞེས་བྱའོ་༎
 [द्स्प्_५७] तत्र कतमान्य् अशीतिर् अनुव्यञ्जनानि? यदुत:	དེ་ལ་དཔེ་བྱད་བཟང་པོ་བརྒྱད་ཅུ་གང་ཞེ་ན་། འདི་ལྟ་སྟེ་།
 बुद्धा भगवन्त आताम्रनखा,	སངས་རྒྱས་བཅོམ་ལྡན་འདས་རྣམས་ནི་སེན་མོ་ཟངས་ཀྱི་མདོག་ལྟ་བུ་དང་ལྡན་པ་ཡིན་ནོ་༎
 नारायणवत् सुसंहतगत्राश्,	སྲེད་མེད་ཀྱི་བུ་ལྟར་སྐུ་གྲིམས་པ་ཡིན་ནོ་༎
 चारुनिष्पन्नजानुमण्डलाः,	པུས་མོའི་ལྷ་ང་དག་མཛེས་པར་གྲུབ་པ་ཡིན་ནོ་༎
 शुचिगात्रा,	སྐུ་གཙང་བ་དག་ཡིན་ནོ་༎
 मृदुगात्राः,	སྐུ་འཇམ་པ་དག་ཡིན་ནོ་༎
 कोमलगात्राः,	སྐུ་གཉེན་པ་དག་ཡིན་ནོ་༎
 स्निग्धगात्रा,	སྐུ་སྣུམ་བག་ཅན་དག་ཡིན་ནོ་༎
 अजिह्मगात्रा,	སྐུ་མ་བཏུད་པ་དག་ཡིན་ནོ་༎
 दीर्घानुपूर्वाङ्गुलयः;	སོར་མོ་རྣམས་རིང་བ་དང་བྱིན་གྱིས་ཕྲ་བ་དག་ཡིན་ནོ་༎
 बुद्धा भगवन्तो वृत्ताङ्गुलयो,	སངས་རྒྱས་བཅོམ་ལྡན་འདས་རྣམས་ནི་སོར་མོ་རྣམས་ཟླུམ་པ་དག་ཡིན་ནོ་༎
 ऽनुपूर्वाङ्गुलयो,	སོར་མོ་རྣམས་བྱིན་གྱིས་ཕྲ་བ་དག་ཡིན་ནོ་༎
 गूढशिरा,	རྩ་རྣམས་མི་མངོན་པ་དག་ཡིན་ནོ་༎
 गूढगुल्फः,	ལོང་བུ་རྣམས་མི་མངོན་པ་དག་ཡིན་ནོ་༎
 सुरूपगात्राः,	སྐུ་དབྱིབས་ལེགས་པ་དག་ཡིན་ནོ་༎
 सुविभक्तगात्राः,	སྐུ་ཤིན་ཏུ་ལེགས་པར་འབྲེལ་བ་དག་ཡིན་ནོ་༎
 सुविशुद्धायतनाः,	སྐྱེ་མཆེད་རྣམས་ཤིན་ཏུ་ཡོངས་སུ་དག་པ་དག་ཡིན་ནོ་༎
 सुविशुद्धज्ञानाः,	མཁྱེན་པ་ཡོངས་སུ་དག་པ་དག་ཡིན་ནོ་༎
 साक्षात्संपन्नेर्यापथाः;	སྤྱོད་ལམ་༄༣༤༠ཨ་༌༎ ཕུན་སུམ་ཚོགས་པ་དག་ཡིན་ནོ་༎
 बुद्धा भगवन्तः श्रीमन्तो बुद्धिमन्तो,	སངས་རྒྱས་བཅོམ་ལྡན་འདས་རྣམས་ནི་དཔལ་དང་བློ་གྲོས་དང་ལྡན་པ་དག་ཡིན་ནོ་༎
 दर्शनीया,	ལྟ་བར་འོས་པ་དག་ཡིན་ནོ་༎
 नात्यायतवदना,	ཞལ་ཧ་ཅང་མི་རིང་བ་དག་ཡིན་ནོ་༎
 अजिह्मवदना,	ཞལ་ཀང་ཀོང་མེད་པ་དག་ཡིན་ནོ་༎
 बिम्बवद् रक्तोष्ठाश्,	སྒྲོས་བིམཔ་ལྟར་དམར་བ་དག་ཡིན་ནོ་༎
 चितवदना,	ཞལ་ཡོངས་སུ་རྒྱས་པ་དག་ཡིན་ནོ་༎
 गम्भीरस्वरा,	དབྱངས་ཟབ་པ་དག་ཡིན་ནོ་༎
 गम्भीरनाभयः,	ལྟེ་བ་ཟབ་པ་དག་ཡིན་ནོ་༎
 सुवृत्तनाभयः,	ལྟེ་བ་ཤིན་ཏུ་ཟླུམ་པ་དག་ཡིན་ནོ་༎
 प्रदक्षीणवर्तनाभयश्,	ལྟེ་བ་ག-ཡས་སུ་འཁྱིལ་བ་དག་ཡིན་ནོ་༎
 चितपाणिपादाः;	ཕྱག་དང་ཞབས་ཡོངས་སུ་རྒྱས་པ་དག་ཡིན་ནོ་༎
 बुद्धा भगवन्तो यथेप्सितपाणिपादाः,	སངས་རྒྱས་བཅོམ་ལྡན་འདས་རྣམས་ནི་ཕྱག་དང་ཞབས་ཇི་ལྟར་དགོངས་པ་བཞིན་དང་ལྡན་པ་དག་ཡིན་ནོ་༎ 
 समपाणिलता,	ཕྱག་གི་མཐིལ་མཉམ་པ་དག་ཡིན་ནོ་༎
 अव्यवहितपाणिलेखा,	ཕྱག་གི་རི་མོ་བར་མ་ཆད་པ་དག་ཡིན་ནོ་༎
 आयतपाणिलेखा,	ཕྱག་གི་རི་མོ་མཐོ་བ་དག་ཡིན་ནོ་༎
 व्यपगतमलदुर्गन्धगात्रा,	སྐུ་ལ་དྲི་མ་མེད་ཅིང་དྲི་མི་ཞིམ་པ་མེད་པ་དག་ཡིན་ནོ་༎
 भास्वरवर्णाश्,	མདོག་གསལ་བ་དག་ཡིན་ནོ་༎
 चार्वायतनमुखाश्,	སྐྱེ་མཆེད་ཀྱི་སྒོ་བཟང་བ་དག་ཡིན་ནོ་༎
 चन्द्रसदृशमुखाः,	ཞལ་ཟླ་བ་ལྟ་བུ་དག་ཡིན་ནོ་༎
 पूर्वाभिलापिनो,	གསོང་པོར་གསུང་བ་དག་ཡིན་ནོ་༎
 ऽपगतभ्रूकुटिमुखाः;	ཞལ་ལ་ཁྲོ་གཉེར་གྱི་རིམ་པ་མེད་པ་དག་ཡིན་ནོ་༎
 सर्वरोमकूपेभ्यो मनापो गन्धो निर्गच्छति;	སྤུའི་ཁུང་བུ་ཐམས་ཅད་ནས་དྲི་ཡིད་དུ་འོང་བ་འབྱུང་བ་དག་ཡིན་ནོ་༎
 सुगन्धमुखा भवन्ति,	དེ་དག་གི་ཞལ་དྲི་ཞིམ་པ་དག་ཡིན་ནོ་༎
 सिंहविक्रान्तगामिनो,	སེངགེའི་སྟབས་སུ་གཤེགས་པ་དག་ཡིན་ནོ་༎
 नागविक्रान्तगामिनो,	གླང་པོ་ཆེའི་དབང་པོའི་སྟབས་སུ་གཤེགས་པ་དག་ཡིན་ནོ་༎
 हंसविक्रान्तगामिनश्,	ངང་པའི་སྟབས་སུ་གཤེགས་༄༣༤༠བ་པ་དག་ཡིན་ནོ་༎
 छत्त्राकारोत्तमाङ्गा,	དབུ་གདུགས་འདྲ་བ་དག་ཡིན་ནོ་༎
 मधुरसर्वाकारपरिसमाप्तघोषास्,	གསུང་སྙན་ཅིང་རྣམ་པ་ཐམས་ཅད་ཡོངས་སུ་རྫོགས་པ་དག་ཡིན་ནོ་༎
 तीक्ष्णदंष्ट्रास्,	ཚེམས་མཆེ་བ་རྣོ་བ་དང་ལྡན་པ་དག་ཡིན་ནོ་༎
 तुङ्गनासा,	ཤངས་མཐོ་བ་དག་ཡིན་ནོ་༎
 रक्तजिह्वाः;	ལྗགས་དམར་བ་དག་ཡིན་ནོ་༎
 बुद्धा भगवन्तस् तनुजिह्वा,	སངས་རྒྱས་བཅོམ་ལྡན་འདས་རྣམས་ནི་ལྗགས་སྲབ་ཅིང་ཆེ་བ་དག་ཡིན་ནོ་༎
 अभिनीलरोमाः,	སྤུ་མཐོན་མཐིང་ཅན་དག་ཡིན་ནོ་༎
 शुचिरोमा,	སྤུ་གཙང་བ་དག་ཡིན་ནོ་༎
 विशालनेत्राः,	སྤྱན་ཡངས་པ་དག་ཡིན་ནོ་༎
 परिपूर्णविवरा,	བུ་གའི་སྒོ་རྣམས་ཡོངས་སུ་མ་ཉམས་པ་དག་ཡིན་ནོ་༎
 लोहितपाणिपादलता,	ཕྱག་དང་ཞབས་ཀྱི་མཐིལ་དམར་བ་དག་ཡིན་ནོ་༎
 नाभिनालरहिता,	ལྟེ་བ་མ་བྱེ་བ་དག་ཡིན་ནོ་༎
 अभुग्नकुक्षयः,	སྐུ་མ་རྙོངས་པ་དག་ཡིན་ནོ་༎
 क्षामोदराः;	ཕྱལ་ཕྱང་ངེ་བ་དག་ཡིན་ནོ་༎
 बुद्धा भगवन्तो ऽवलितकुक्षयः,	སངས་རྒྱས་བཅོམ་ལྡན་འདས་རྣམས་ནི་སྐུ་ལ་གཉེར་མ་མེད་པ་དག་ཡིན་ནོ་༎
 शुभसन्धयश्,	ཚིགས་མཛེས་པ་དག་ཡིན་ནོ་༎
 चितसन्धयः,	ཚིགས་རིང་བ་དག་ཡིན་ནོ་༎
 परिशुद्धपाणिपादा,	ཕྱག་དང་ཞབས་ཡོངས་སུ་དག་པ་དག་ཡིན་ནོ་༎
 व्यामप्रभाः,	འོད་འདོམ་གང་མཉམ་པ་དག་ཡིན་ནོ་༎
 प्रभास्वरगामिनः,	འོད་ཀྱིས་གསལ་བར་མཛད་ཅིང་གཤེགས་པ་དག་ཡིན་ནོ་༎
 कायदर्शनतृप्तदेवमनुष्याः,	ལྷ་དང་མི་གང་དག་དེ་དག་གི་སྐུ་མཐོང་བ་དེ་དང་ཚིམ་པར་འགྱུར་རོ་༎
 सर्वप्राण्यविमानितदर्शनाः,	སྲོག་ཆགས་ཐམས་ཅད་ཀྱིས་མཐོང་ཡང་བརྙས་པར་མི་བྱེད་དོ་༎
 सत्त्वानुशासकास्;	སེམས་ཅན་རྣམས་ལ་རྗེས་སུ་སྟོན་པར་མཛད་དོ་༎
 तेषां वाग् अनुकूलवर्तिपर्षदो बहिर् न निर्गच्छति;	དེ་དག་གི་གསུང་ནི་འཁོར་དང་མཐུན་པར་ཁྱབ་པར་མཛད་ཀྱི་འཁོར་གྱི་ཕྱི་རོལ་ཏུ་གསུང་མི་འགྲོའོ་༎ 
 सिंहपूर्वार्धकाया भवन्ति,	རོ་སྟོད་སེངགེའི་ལྟ་བུ་དག་ཡིན་ནོ་༎
 सुसंबद्धगात्रा,	སྐུའི་ཚིགས་ལེགས་པར་འབྲེལ་པ་དག་ཡིན་ནོ་༎
 गूढशिखा,	སྤྱི་གཙུག་བལྟར་མི་མངོན་པ་དག་ཡིན་ནོ་༎
 अभिनीलश्लक्ष्नचितकेशा,	དབུ་སྐྲ་མཐོན་མཐིང་ལ་འཇམ་ཞིང་རིང་བ་དག་ཡིན་ནོ་༎
 अनाकुलकेशा,	དབུ་སྐྲ་མ་༄༣༤༡ཨ་༌༎ འཁྲུགས་པ་དག་ཡིན་ནོ་༎
 उद्वर्तितसुकुञ्चितकेशा,	དབུ་སྐྲ་གྱེན་དུ་ཕྱོགས་ཤིང་བཟང་ལ་ལྕང་ལོར་འཁྱིལ་བ་དག་ཡིན་ནོ་༎
 असंलुलितकेशाः,	དབུ་སྐྲ་མ་འཛིངས་པ་དག་ཡིན་ནོ་༎
 श्रीवत्सविभूषितोरस्काः,	ཐུགས་ཀར་དཔལ་གྱི་བེའུས་ལེགས་པར་བརྒྱན་པ་དང་ལྡན་པ་དག་ཡིན་ནོ་༎
 श्रियोज्ज्वलपाणिपादलक्षणाः;	ཕྱག་དང་ཞབས་ཀྱི་མཚན་དཔལ་གྱིས་འབར་བ་དང་ལྡན་པ་དག་ཡིན་ནོ་༎
 बुद्धानां भगवतां हिङ्गुलमनःशिलाचीनपिष्टवैडूर्यताम्रकिट्टवर्णैर् लिखितानीव लक्षणानि। एतन्य् उच्यन्ते ऽशीतिर् अनुव्यञ्जनानि।	སངས་རྒྱས་བཅོམ་ལྡན་འདས་རྣམས་ནི་མཚལ་དང་། ལྡོང་རོས་དང་། ཙི་ན་པིཤཏ་དང་། མཐིང་ཤུན་དང་། ཟངས་ག-ཡའི་ཁ་དོག་གིས་བྲིས་པ་ལྟ་བུའི་མཚན་རྣམས་དང་ལྡན་པ་ཡིན་ཏེ་། དེ་དག་ནི་དཔེ་བྱད་བཟང་པོ་བརྒྱད་ཅུ་ཞེས་བྱའོ་༎
 [द्स्प्_५८] तत आयुष्मान् शारद्वतीपुत्रो भगवन्तम् एतद् अवोचत्:	དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎
 सचेद् भदन्त भगवन् बोधिसत्त्वा महासत्त्वाः सर्वधर्मेष्व् अनभिनिविष्टास्,	བཙུན་པ་བཅོམ་ལྡན་འདས་། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་ཆོས་ཐམས་ཅད་ལ་མངོན་པར་ཞེན་པར་མི་བགྱི་ན་། 
 तेन बोधिसत्त्वाः सर्वधर्मान् पृथङ् न समनुपश्यन्ति यदुतेमे धर्माः कुशला इमे धर्मा अकुशला,	དེས་ན་བྱང་ཆུབ་སེམས་དཔའ་རྣམས་ཀྱིས་ཆོས་ཐམས་ཅད་ཐ་དད་པར་ཡང་དག་པར་རྗེས་སུ་མི་མཐོང་ལགས་ཏེ་། འདི་ལྟ་སྟེ་། འདི་དག་ནི་དགེ་བའི་ཆོས་རྣམས་སོ་༎
 इमे धर्मा व्याकृता इमे धर्मा अव्याकृता,	འདི་དག་ནི་མི་དགེ་བའི་ཆོས་རྣམས་སོ་༎ འདི་དག་ནི་ལུང་དུ་བསྟན་པའི་ཆོས་རྣམས་སོ་༎ འདི་དག་ནི་ལུང་དུ་མ་བསྟན་པའི་ཆོས་རྣམས་སོ་༎
 इमे धर्मा लौकिका इमे धर्मा लोकोत्तरा,	འདི་དག་ནི་འཇིག་རྟེན་པའི་ཆོས་རྣམས་སོ་༎ འདི་དག་ནི་འཇིག་རྟེན་ལས་འདས་པའི་ཆོས་རྣམས་སོ་༎
 इमे धर्माः सास्रवा इमे धर्मा अनास्रवा,	འདི་དག་ནི་ཟག་པ་དང་བཅས་པའི་ཆོས་རྣམས་སོ་༎ འདི་དག་ནི་ཟག་པ་མ་མཆིས་པའི་ཆོས་༄༣༤༡བ་རྣམས་སོ་༎
 इमे धर्माः संस्कृता इमे धर्मा असंस्कृता,	འདི་དག་ནི་འདུས་བྱས་ཀྱི་ཆོས་རྣམས་སོ་༎ འདི་དག་ནི་འདུས་མ་བྱས་ཀྱི་ཆོས་རྣམས་སོ་༎
 इमे धर्माः साधारणा इमे धर्मा असाधारणा इत्य्,	འདི་དག་ནི་ཐུན་མོང་གི་ཆོས་རྣམས་སོ་༎ འདི་དག་ནི་ཐུན་མོང་མ་ལགས་པའི་ཆོས་རྣམས་སོ་ཞེས་བགྱི་བར་ཡང་དག་པར་རྗེས་སུ་མི་མཐོང་ན་། 
 असंपश्यमानाश् च कथं बोधिमार्गं प्रतिपद्यन्ते,	བྱང་ཆུབ་ཀྱི་ལམ་ཇི་ལྟར་བསྒྲུབ་པར་བགྱིད་ལགས་།
 ऽप्रतिपद्यमानाश् च कथं सर्वज्ञताम् अनुप्राप्नुवन्ति?	མ་བསྒྲུབས་ན་ཇི་ལྟར་རྣམ་པ་ཐམས་ཅད་མཁྱེན་པ་ཉིད་རྗེས་སུ་འཐོབ་པར་འགྱུར་ལགས་།
 एवम् उक्ते भगवान् अयुष्मन्तं शारद्वतीपुत्रम् एतद् अवोचत्:	དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎
 यद् अपि शारद्वतीपुत्र बोधिसत्त्वाः सर्वधर्मान् पृथक् पश्यन्ति तत् संवृतितः,	ཤའ་རདབ༹་ཏིའི་བུ་། བྱང་ཆུབ་སེམས་དཔའ་རྣམས་ཀྱིས་ཆོས་ཐམས་ཅད་ཐ་དད་པར་མཐོང་མོད་ཀྱི་། དེ་ནི་ཀུན་རྫོབ་ཏུ་ཡིན་གྱི་།
 परमार्थतस् तु नास्ति।	དོན་དམ་པར་ནི་མ་ཡིན་ནོ་༎ གསོལ་པ་།
 आह: कथं भगवन् संवृतितः सत् परमार्थतो नास्ति?	བཅོམ་ལྡན་འདས་། ཇི་ལྟར་ན་ཀུན་རྫོབ་ཏུ་ལགས་ཀྱི་། དོན་དམ་པར་ནི་མ་ལགས་།
 [द्स्प्_५९] भगवान् अवोचत्:	བཅོམ་ལྡན་འདས་ཀྱིས་བཀའ་སྩལ་པ་།
 यस्मिन् काले शारद्वतीपुत्र बोधिसत्त्व एवं चिन्तयति:	ཤའ་རདབ༹་ཏིའི་བུ་།
 तत्र कतमे कुशला लौकिका धर्मा इति, स एवं चिन्तयति: एते कुशला लौकिका धर्मा यदुत पितृज्ञता, मातृज्ञता, श्रमण्यता, ब्राह्मण्यता, कुलज्येष्ठापचायिता, दानमयं पुण्यक्रियावस्तु,	གང་གི་ཚེ་བྱང་ཆུབ་སེམས་དཔའ་འདི་སྙམ་དུ་དེ་ལ་འཇིག་རྟེན་པའི་ཆོས་དགེ་བ་རྣམས་གང་ཡིན་སྙམ་དུ་སེམས་པ་ལས་དེ་འདི་སྙམ་དུ་འདི་ལྟ་སྟེ་། 
 शीलमयं पुण्यक्रियावस्तु, भावनामयं पुण्यक्रियावस्तु, वैयावृत्यसहगतम् उपायकौशल्यपुण्यं,	ཕར་འཛིན་པ་དང་། མར་འཛིན་པ་དང་། དགེ་སྦྱོང་དུ་འཛིན་པ་དང་། བྲམ་ཟེར་འཛིན་པ་དང་། རིགས་ཀྱི་གཙོ་བོ་ལ་རིམ་གྲོ་བྱེད་པ་དང་། སྦྱིན་པ་ལས་བྱུང་བའི་བསོད་ནམས་བྱ་བའི་དངོས་པོ་དང༏་ཚུལ་ཁྲིམས་ལས་བྱུང་བ་དང་། བསྒོམ་པ་ལས་བྱུང་བའི་བསོད་ནམས་བྱ་བའི་དངོས་པོ་དང་། ཞལ་ཏ་བྱེད་པ་དང་ལྡན་པའི་བསོད་ནམས་དང་། ཐབས་ལ་མཁས་པ་དང་༄༣༤༢ཨ་༌༎
 दश कुशलकर्मपथा, लौकिका विध्मातकसंज्ञा, विपडुमकसंज्ञा, विलोहितकसंज्ञा, विपूयकसम्ज्ञा, विनीलकसंज्ञा, विखादितकसंज्ञा, विक्षिप्तकसंज्ञा, अस्थिकसंज्ञा, विदग्धकसंज्ञा; एवम् एव चत्वारि ध्यानानि, चत्वार्य् अप्रमाणानि, चतस्र आरूप्यसमापत्तयो, बुद्धानुस्मृतिर्, धर्मानुस्मृतिः, संघानुस्मृतिः, शीलानुस्मृतिस्, त्यागानुस्मृतिर्, देवतानुस्मृतिर्, उपशमानुस्मृतिर्, आनापानानुस्मृतिः, कायगतानुस्मृतिर्, मरणानुस्मृतिर् इति।	ལྡན་པའི་བསོད་ནམས་དང་། དགེ་བ་བཅུའི་ལས་ཀྱི་ལམ་རྣམས་དང་། འཇིག་རྟེན་པའི་རྣམ་པར་བམ་པའི་འདུ་ཤེས་དང་། རྣམ་པར་འབུས་གཞིགས་པའི་འདུ་ཤེས་དང་། རྣམ་པར་དམར་བའི་འདུ་ཤེས་དང་། རྣམ་པར་བརྣགས་པའི་འདུ་ཤེས་དང་། རྣམ་པར་སྔོས་པའི་འདུ་ཤེས་དང་། རྣམ་པར་ཟོས་པའི་འདུ་ཤེས་དང་། རྣམ་པར་འཐོར་བའི་འདུ་ཤེས་དང་། རུས་གོང་གི་འདུ་ཤེས་དང་། རྣམ་པར་ཚིག་པའི་འདུ་ཤེས་དང་། དེ་བཞིན་དུ་བསམ་གཏན་བཞི་དང་། ཚད་མེད་པ་བཞི་དང་། གཟུགས་མེད་པའི་སྙོམས་པར་འཇུག་པ་བཞི་དང་། སངས་རྒྱས་རྗེས་སུ་དྲན་པ་དང་། ཆོས་རྗེས་སུ་དྲན་པ་དང་། དགེ་འདུན་རྗེས་སུ་དྲན་པ་དང་། ཚུལ་ཁྲིམས་རྗེས་སུ་དྲན་པ་དང་། གཏོང་བ་རྗེས་སུ་དྲན་པ་དང་། ལྷ་རྗེས་སུ་དྲན་པ་དང་། ཉེ་བར་ཞི་བ་རྗེས་སུ་དྲན་པ་དང་། དབུགས་རྔུབ་པ་དང་། འབྱུང་བ་རྗེས་སུ་དྲན་པ་དང་། ལུས་སུ་གཏོགས་པ་རྗེས་སུ་དྲན་པ་དང་། འཆི་བ་རྗེས་སུ་དྲན་པ་སྟེ་།
 [द्स्प्_६०] तत्र कतमे ऽकुशला धर्मा इति चिन्तयित्वा स एवं चिन्तयति:	དེ་དག་ནི་འཇིག་རྟེན་པའི་དགེ་བའི་ཆོས་རྣམས་ཡིན་ནོ་སྙམ་དུ་སེམས་སོ་༎
 एते ऽकुशला धर्मा यदुत प्राणातिपातो, ऽदत्तादानं, काममिथ्याचारो, मृषावादः, पैशुन्यं, पारुष्यं, संभिन्नप्रलापो, ऽभिध्या, व्यापादो, मिथ्यादृष्टिः, क्रोध, उपनाहो, म्रक्षः,	དེ་ལ་མི་དགེ་བའི་ཆོས་རྣམས་གང་ཡིན་སྙམ་པ་ལས་དེ་འདི་སྙམ་དུ་འདི་ལྟ་སྟེ་།
 प्रदासो, विहिंसेर्ष्या, मात्सर्यं, मान इति।	སྲོག་གཅོད་པ་དང་། མ་བྱིན་པར་ལེན་པ་དང་། འདོད་པས་ལོག་པར་ག-ཡེམ་པ་དང་། བརྫུན་དུ་སྨྲ་བ་དང་། ཕྲ་མ་དང་། ཚིག་རྩུབ་པོ་དང་། ཚིག་འཁྱལ་པ་དང་། བརྣབ་སེམས་དང་། གནོད་སེམས་དང་། ལོག་པར་༄༣༤༢བ་ལྟ་བ་དང་། ཁྲོ་བ་དང་། ཁོན་དུ་འཛིན་པ་དང་། འཆབ་པ་དང་། འཚིག་པ་དང་། རྣམ་པར་འཚེ་བ་དང་། ཕྲག་དོག་དང་། སེར་སྣ་དང་། ང་རྒྱལ་ཏེ་།
 [द्स्प्_६१] तत्र कतमे ऽव्याकृता धर्मा इति चिन्तयित्वा स एवं चिन्तयति:	དེ་དག་ནི་མི་དགེ་བའི་ཆོས་རྣམས་ཡིན་ནོ་སྙམ་དུ་སེམས་སོ་༎
 एते ऽव्याकृता धर्मा यदुताव्याकृतानि कायकर्माण्य्,	དེ་ལ་ལུང་དུ་མ་བསྟན་པའི་ཆོས་རྣམས་གང་ཡིན་སྙམ་པ་ལས་། དེ་འདི་སྙམ་དུ་འདི་ལྟ་སྟེ་།
 अव्याकृतानि वाक्कर्माण्य्, अव्याकृतानि मनःकर्माण्य्, अव्याकृतानि चत्वारि महाभूतान्य्, अव्याकृतानि पञ्चेन्द्रियाण्य्,	ལུས་ཀྱི་ལས་ལུང་དུ་མ་བསྟན་པ་དང་། ངག་གི་ལས་ལུང་དུ་མ་བསྟན་པ་དང་། ཡིད་ཀྱི་ལས་ལུང་དུ་མ་བསྟན་པ་རྣམས་དང་། འབྱུང་བ་ཆེན་པོ་བཞི་ལུང་དུ་མ་བསྟན་པ་དང་། དབང་པོ་ལྔ་ལུང་དུ་མ་བསྟན་པ་དང་། ཕུང་པོ་ལྔ་ལུང་དུ་མ་བསྟན་པ་དང་། སྐྱེ་མཆེད་བཅུ་གཉིས་དང་། ཁམས་བཅོ་བརྒྱད་དང་། རྣམ་པར་སྨིན་པ་སྟེ་།
 अव्याकृताः पञ्च स्कन्धा, द्वादशायतनान्य्, अष्टादश धातवो, विपाकश् चेति।	དེ་དག་ནི་ལུང་དུ་མ་བསྟན་པའི་ཆོས་རྣམས་ཡིན་ནོ་སྙམ་དུ་སེམས་སོ་༎
 [द्स्प्_६२] तत्र कतमे लोकोत्तरा धर्मा इति चिन्तयित्वा स एवं चिन्तयति: एते लोकोत्तरा धर्मा यदुत चत्वारि स्मृत्युपस्थानानि, चत्वारि सम्यक्प्रहाणानि, चत्वार ऋद्धिपादाः, पञ्चेन्द्रियाणि, पञ्च बलानि, सप्त बोध्यङ्गान्य्,	དེ་ལ་འཇིག་རྟེན་ལས་འདས་པའི་ཆོས་རྣམས་གང་ཡིན་སྙམ་པ་ལས་། དེ་འདི་སྙམ་དུ་འདི་ལྟ་སྟེ་།
 आर्याष्टाङ्गमार्गस्, त्रीणि विमोक्षमुखान्य्, अनाज्ञातमाज्ञास्यामीन्द्रियम्, आज्ञेन्द्रियम्,	དྲན་པ་ཉེ་བར་བཞག་པ་བཞི་དང་། ཡང་དག་པར་སྤོང་བ་བཞི་དང་། རྫུ་འཕྲུལ་གྱི་རྐང་པ་བཞི་དང་། དབང་པོ་ལྔ་དང་། སྟོབས་ལྔ་དང་། བྱང་ཆུབ་ཀྱི་ཡན་ལག་བདུན་དང་། འཕགས་པའི་ལམ་ཡན་ལག་བརྒྱད་པ་དང་། རྣམ་པར་ཐར་པའི་སྒོ་གསུམ་དང་། མི་ཤེས་པ་ཀུན་ཤེས་པར་བྱེད་པའི་དབང་པོ་དང་། ཀུན་ཤེས་པའི་དབང་པོ་དང་། ཀུན་ཤེས་པ་དང་ལྡན་པའི་དབང་པོ་དང་། རྟོག་པ་དང་བཅས་།
 आज्ञातावीन्द्रियं, सवितर्कः सविचारः समाधिर्, अवितर्को विचारमात्रः समाधिर्,	དཔྱོད་པ་དང་བཅས་པའི་ཏིང་ངེ་འཛིན་དང་། རྟོག་པ་མེད་ལ་དཔྱོད་པ་ཙམ་གྱི་ཏིང་ངེ་འཛིན་༄༣༤༣ཨ་༌༎
 अवितर्को ऽविचारः समाधिर्, अध्यात्मशून्यता यावद् अभावस्वभावशून्यता, तथागतस्य दश बलानि, चत्वारि वैशारद्यानि, चतस्रः प्रतिसंविदो, महामैत्री, महाकरुणा,	དང་། མི་རྟོག་མི་དཔྱོད་པའི་ཏིང་ངེ་འཛིན་དང་། ནང་སྟོང་པ་ཉིད་ནས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དང་། དེ་བཞིན་གཤེགས་པའི་སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། བྱམས་པ་ཆེན་པོ་དང་། སྙིང་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དེ་།
 अष्टादशावेणिका बुद्धधर्मा इति।	དེ་དག་ནི་འཇིག་རྟེན་ལས་འདས་པའི་ཆོས་རྣམས་ཡིན་ནོ་སྙམ་དུ་སེམས་སོ་༎
 [द्स्प्_६३] तत्र कतमे सास्रवा धर्माः?	དེ་ལ་ཟག་པ་དང་བཅས་པའི་ཆོས་རྣམས་གང་ཞེ་ན་།
 त्रैधतुकपर्यापन्नाः पञ्च स्कन्धा, द्वादशायतनान्य्,	ཁམས་གསུམ་དུ་གཏོགས་པ་།
 अष्टादश धातवश्, चत्वरि ध्यानानि, चत्वार्य् अप्रमाणानि,	ཕུང་པོ་ལྔ་དང་། སྐྱེ་མཆེད་བཅུ་གཉིས་དང་། ཁམས་བཅོ་བརྒྱད་དང་། བསམ་གཏན་བཞི་དང་། ཚད་མེད་པ་བཞི་དང་། གཟུགས་མེད་པའི་སེམས་པར་འཇུག་པ་བཞི་སྟེ་།
 चतस्र आरूप्यसमापत्तय एते उच्यन्ते सास्रवा धर्माः।	དེ་དག་ནི་ཟག་པ་དང་བཅས་པའི་ཆོས་རྣམས་ཞེས་བྱའོ་༎ དེ་ལ་ཟག་པ་མེད་པའི་ཆོས་རྣམས་གང་ཞེ་ན་། དྲན་པ་ཉེ་བར་བཞག་པ་བཞི་དང་། དེ་བཞིན་དུ་བསྡུས་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་སྟེ་། དེ་དག་ནི་ཟག་པ་མེད་པའི་ཆོས་རྣམས་ཡིན་ནོ་༎ དེ་ལ་འདུས་བྱས་ཀྱི་ཆོས་རྣམས་གང་ཞེ་ན་། འདི་ལྟ་སྟེ་། འདོད་པའི་ཁམས་དང་། གཟུགས་ཀྱི་ཁམས་དང་། གཟུགས་མེད་པའི་ཁམས་དང་། དེ་བཞིན་དུ་ཕུང་པོ་ལྔ་དང་། བསམ་གཏན་བཞི་དང་། ཚད་མེད་པ་བཞི་དང་། གཟུགས་མེད་པའི་སྙོམས་པར་འཇུག་པ་བཞི་དང་། དྲན་པ་ཉེ་བར་བཞག་པ་བཞི་ནས་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་༄༣༤༣བ་དེ་བཞིན་དུ་སྦྱར་བར་བྱ་སྟེ་། དེ་དག་ནི་འདུས་བྱས་ཀྱི་ཆོས་རྣམས་ཡིན་ནོ་༎ དེ་ལ་འདུས་མ་བྱས་ཀྱི་ཆོས་རྣམས་གང་ཞེ་ན་། ཆོས་གང་དག་ལ་སྐྱེ་བ་མེད་པ་དང་། གནས་པ་མེད་པ་དང་། འཇིག་པ་མེད་པ་དང་། གཞན་དུ་འགྱུར་བ་མེད་པ་དང་། དེ་བཞིན་དུ་འདོད་ཆགས་ཟད་པ་དང་། ཞེ་སྡང་ཟད་པ་དང་། གཏི་མུག་ཟད་པ་དང་། དེ་བཞིན་དུ་ཆོས་གནས་པ་དང་། ཆོས་ཉིད་དང་། ཆོས་ཀྱི་དབྱིངས་དང་། ཆོས་སྐྱོན་མེད་པ་ཉིད་དང་། དེ་བཞིན་ཉིད་དང་། མ་ནོར་བ་དེ་བཞིན་ཉིད་དང་། གཞན་མ་ཡིན་པ་དེ་བཞིན་ཉིད་དང་། ཡང་དག་པའི་མཐའ་སྟེ་། དེ་དག་ནི་འདུས་མ་བྱས་ཀྱི་ཆོས་རྣམས་ཞེས་བྱའོ་༎ དེ་ལ་ཐུན་མོང་བའི་ཆོས་རྣམས་གང་ཞེ་ན་། འདི་ལྟ་སྟེ་། བསམ་གཏན་བཞི་དང་། ཚད་མད་པ་བཞི་དང་། གཟུགས་མེད་པའི་སྙོམས་པར་འཇུག་པ་བཞི་དང་། མངོན་པར་ཤེས་པ་ལྔ་སྟེ་། དེ་དག་ནི་སོ་སོའི་སྐྱེ་བོ་རྣམས་དང་ཐུན་མོང་གི་ཆོས་རྣམས་ཡིན་ནོ་༎ དེ་ལ་སོ་སོའི་སྐྱེ་བོ་རྣམས་དང་ཐུན་མོང་མ་ཡིན་པའི་ཆོས་རྣམས་གང་ཞེ་ན་། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་། སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། རྣམ་པར་ཐར་པའི་སྒོ་གསུམ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དག་སྟེ་། དེ་དག་ནི་ཐུན་མོང་མ་ཡིན་པའི་ཆོས་རྣམས་ཞེས་བྱ་སྟེ་། ཤའ་རདབ༹་ཏིའི་བུ་། དེ་ལྟར་ན་ཀུན་རྫོབ་ཏུ་བྱང་ཆུབ་སེམས་དཔའ་རྣམས་ཆོས་ཐམས་ཅད་ཐ་དད་པར་མཐོང་མོད་ཀྱི་། ༄༣༤༤ཨ་༌༎ དོན་དམ་པར་ནི་མངོན་པར་ཞེན་པར་མི་བྱེད་དོ་༎ ཇི་ལྟར་མངོན་པར་ཞེན་པར་མི་བྱེད་ཅེ་ན་། ཤའ་རདབ༹་ཏིའི་བུ་། འདི་ལྟ་སྟེ་། དཔེར་ན་། མི་ལ་ལ་ཞིག་གིས་སྒྱུ་མ་སྤྲུལ་བའི་དཔུང་གི་ཚོགས་ཡན་ལག་བཞི་པ་འདི་ལྟ་སྟེ་། གླང་པོ་ཆེའི་ཚོགས་དང་། རྟའི་ཚོགས་དང་། ཤིང་རྟའི་ཚོགས་དང་། དཔུང་བུ་ཆུང་གི་ཚོགས་ཤིག་མཐོང་ན་། དེ་ལ་དཔུང་གི་ཚོགས་ཡིན་ནོ་༎ སྙམ་དུ་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཐམས་ཅད་ཐ་དད་པར་མཐོང་མོད་ཀྱི་། མངོན་པར་ཞེན་པར་ནི་མི་བྱེད་དོ་༎ ཤའ་རདབ༹་ཏིའི་བུ་། དཔེར་ན་། མི་ལ་ལ་ཚ་བས་གདུངས་པ་ཞིག་གིས་སྨིག་རྒྱུ་རྣམ་པ་སྣ་ཚོགས་དཔའ་རླབས་འདྲ་བར་ག-ཡོ་བ་མཐོང་ན་། འདི་ནི་ཆུ་ཡིན་ནོ་སྙམ་དུ་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཐམས་ཅད་ཐ་དད་པར་མཐོང་མོད་ཀྱི་། མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དཔེར་ན་། མི་ལ་ལ་ཞིག་གིས་རྨི་ལམ་ན་གཟུགས་རྣམ་པ་སྣ་ཚོགས་པ་དག་མཐོང་ཡང་སད་ནས་དེ་དག་གི་གཟུགས་ཡིན་ནོ་སྙམ་དུ་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ༏་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཐམས་ཅད་ཐ་དད་པར་མཐོང་མོད་ཀྱི་། མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དཔེར་ན་། མི་ལ་ལ་༄༣༤༤བ་ཞིག་གིས་ཆུའི་ནང་ན་ཟླ་བ་མཐོང་ན་དེ་དེ་ལ་ཟླ་བ་ཡིན་ནོ་སྙམ་དུ་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཐམས་ཅད་ཐ་དད་པར་མཐོང་མོད་ཀྱི་། མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དཔེར་ན་། མི་ལ་ལ་ཞིག་གིས་མིག་ག-ཡོར་མཐོང་ན་དེ་ལ་དངོས་པོར་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ༏་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཐམས་ཅད་ཐ་དད་པར་མཐོང་མོད་ཀྱི་། ཆོས་ཐམས་ཅད་ལ་དངོས་པོར་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ༏་དཔེར་ན་། མི་ལ་ལ་ཞིག་གིས་རྫུ་འཕྲུལ་གྱིས་ནམ་མཁའ་ལ་འགྲོའང་དེ་ལ་ནམ་མཁའོ་སྙམ་དུ་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཐམས་ཅད་ལ་རྣམ་པར་དཔྱད་ན་། ཆོས་དེ་དག་ཐམས་ཅད་ཉིད་ལ་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དཔེར་ན་། མི་ལ་ལ་ཞིག་གིས་བྲག་ཅའི་སྒྲ་ཐོས་ན་སྒྲ་ཡིན་ནོ་སྙམ་དུ་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཐམས་ཅད་ཐ་དད་པར་མཐོང་མོད་ཀྱི་། མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དཔེར་ན་། མི་ལ་ལ་ཞིག་གིས་དྲི་ཟའི་གྲོང་ཁྱེར་མཐོང་ན་། དེ་དེ་ལ་གྲོང་ཁྱེར་ཡིན་ནོ་སྙམ་དུ་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་༄༣༤༥ཨ་༌༎ བུ༏་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཐམས་ཅད་ཐ་དད་པར་མཐོང་མོད་ཀྱི་། མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དཔེར་ན་། མི་ལ་ལ་ཞིག་གིས་མེ་ལོང་གི་ནང་དུ་བཞིན་གྱི་གཟུགས་བརྙན་མཐོང་ན་འདི་བཞིན་ཡིན་ནོ་སྙམ་དུ་མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཐམས་ཅད་ཐ་དད་པར་མཐོང་མོད་ཀྱི་། མངོན་པར་ཞེན་པར་མི་བྱེད་དོ་༎ ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཆོས་ཐམས་ཅད་ཐ་དད་པར་མཐོང་མོད་ཀྱི་། ཆོས་དེ་དག་ལ་མངོན་པར་ཞེན་པར་མི་བྱེད་དོ་༎ ཆོས་རྣམས་ལ་མངོན་པར་མ་ཞེན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ཕ་རོལ་ཏུ་སོན་པ་ཡིན་ཞིང་། མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱའོ་༎ ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་ལས་། ཆོས་ཐམས་ཅད་ཀྱི་ལེའུ་ཞེས་བྱ་སྟེ་གཉིས་པའོ་༎༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། བྱང་ཆུབ་སེམས་དཔའི་མངོན་པར་ཞེན་པ་གང་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་ཆོས་ཐམས་ཅད་ལ་ལྟ་བ་ཡོངས་སུ་༄༣༤༥བ་འཛིན་པ་དང་། སེམས་རྣམ་པར་རྨོངས་པ་གང་ཡིན་པ་དེ་ནི་མངོན་པར་ཞེན་པ་ཞེས་བྱའོ་༎ གསོལ་པ་། བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོའི་ཆོས་ཐམས་ཅད་ལ་ལྟ་བ་ཡོངས་སུ་འཛིན་པ་གང་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཕུང་པོ་དང་། སྐྱེ་མཆེད་དང་། ཁམས་དང་། འཕགས་པའི་བདེན་པ་དང་། རྟེན་ཅིང་འབྲེལ་པར་འབྱུང་བར་ལྟ་བ་གང་ཡིན་པ་དང་། དེ་བཞིན་དུ་དྲན་པ་ཉེ་བར་བཞག་པ་དང་། ཡང་དག་པར་སྤོང་བ་དང་། རྫུ་འཕྲུལ་གྱི་རྐང་པ་དང་། དབང་པོ་དང་། སྟོབས་དང་། བྱང་ཆུབ་ཀྱི་ཡན་ལག་དང་། འཕགས་པའི་ལམ་ཡན་ལག་བརྒྱད་པ་དང་། རྣམ་པར་ཐར་པར་ལྟ་བ་དང་། བསམ་གཏན་དང་། ཚད་མེད་པ་དང་། གཟུགས་མེད་པའི་སྙོམས་པར་འཇུག་པར་ལྟ་བ་དང་། དེ་བཞིན་དུ་འདུ་ཤེས་སུ་ལྟ་བ་དང་། རྗེས་སུ་དྲན་པར་ལྟ་བ་དང་། འདུ་ཤེས་ཀྱི་རྣམ་པར་ལྟ་བ་དང་། ཤེས་པར་ལྟ་བ་དང་། ཏིང་ངེ་འཛིན་དུ་ལྟ་བ་དང༏་དབང་པོར་ལྟ་བ་དང་། ཟིལ་གྱིས་གནོན་པའི་སྐྱེ་མཆེད་དུ་ལྟ་བ་དང་། ཟད་པར་གྱི་སྐྱེ་མཆེད་དུ་ལྟ་བ་དང་། སྟོང་པ་ཉིད་དུ་ལྟ་བ་དང་། དེ་བཞིན་དུ་དེ་བཞིན་གཤེགས་པའི་སྟོབས་བཅུ་དང་། མི་འཇིགས་པ་དང་། སོ་སོ་ཡང་དག་པར་རིག་པ་དང་། བྱམས་པ་ཆེན་པོ་དང་། སྙིང་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། ཐམས་ཅད་ཤེས་པ་ཉིད་༄༣༤༦ཨ་༌༎ དང་། ལམ་གྱི་རྣམ་པ་ཤེས་པ་ཉིད་དུ་ལྟ་བ་དང་། དེ་བཞིན་དུ་ཕ་རོལ་ཏུ་ཕྱིན་པར་ལྟ་བ་དང་། མངོན་པར་ཤེས་པར་ལྟ་བ་དང་། མིང་དུ་ལྟ་བ་དང་། མཚན་དུ་ལྟ་བ་དང་། དཔེ་བྱད་བཟང་པོར་ལྟ་བ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཆོས་ཐམས་ཅད་ལ་ལྟ་བ་ཡོངས་སུ་འཛིན་པ་ཡིན་ནོ་༎ གསོལ་པ་། བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོའི་ཆོས་ཐམས་ཅད་ལ་སེམས་རྣམ་པར་རྨོངས་པ་གང་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཕུང་པོ་ལྔ་ནས་། རྒ་ཤིའི་བར་དུ་དེ་བཞིན་དུ་སྦྱར་བ་དང་། དྲན་པ་ཉེ་བར་བཞག་པ་བཞི་ནས་། འཕགས་པའི་ལམ་ཡན་ལག་བརྒྱད་པའི་བར་དུ་དེ་བཞིན་དུ་སྦྱར་བ་དང་། རྣམ་པར་ཐར་པའི་སྒོ་གསུམ་ནས་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་དེ་བཞིན་དུ་སྦྱར་བ་དང་། དེ་བཞིན་གཤེགས་པའི་སྟོབས་བཅུ་ནས་། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་དེ་བཞིན་དུ་སྦྱར་བ་དང་། དེ་བཞིན་དུ་སྦྱར་ཏེ་། ཕ་རོལ་ཏུ་ཕྱིན་པ་དྲུག་དང་། དཔེ་བྱད་བཟང་པོ་བརྒྱད་ཅུའི་བར་དག་རྟག་པའམ་། མི་རྟག་པའམ་། བདེ་བའམ་། སྡུག་བསྔལ་པའམ་། བདག་ཡོད་པའམ་། བདག་མེད་པའམ་། སྟོང་པའམ་། མི་སྟོང་པའམ་། མཚན་མ་ཡོད་པའམ་། མཚན་མ་༄༣༤༦བ་མེད་པའམ་། སྨོན་པ་ཡོད་པའམ་། སྨོན་པ་མེད་པའམ་། ཞི་བའམ་། མ་ཞི་བའམ་། དབེན་པའམ་། མི་དབེན་པའམ་། ཀུན་ནས་ཉོན་མོངས་པའམ་། རྣམ་པར་བྱང་བའམ་། སྐྱེ་བའམ་། མི་སྐྱེ་བའམ་། འགག་པའམ་། མི་འགག་པའམ་། དངོས་པོའམ་། དངོས་པོ་མེད་པར་ལྟ་ཞིང་དམིགས་ལ་འཛིན་ཅིང་མཚན་མར་བྱེད་པ་དང་། རྟོག་པ་དང་ཡོངས་སུ་དཔྱོད་པར་བྱེད་པ་སྟེ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཆོས་ཐམས་ཅད་ལ་སེམས་རྣམ་པར་རྨོངས་པ་ཞེས་བྱའོ་༎ ཤའ་རདབ༹་ཏིའི་བུ་། གཞན་ཡང་གང་གི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་འདི་སྙམ་དུ་འདི་དག་ནི་དགེ་བའི་ཆོས་རྣམས་སོ་༎ འདི་དག་ནི་མི་དགེ་བའི་ཆོས་རྣམས་སོ་༎ འདི་དག་ནི་ལུང་དུ་བསྟན་པའི་ཆོས་རྣམས་སོ་༎ འདི་དག་ནི་ལུང་དུ་མ་བསྟན་པའི་ཆོས་རྣམས་སོ་༎
 [द्स्प्_६४] तत्र कतमे ऽनास्रवा धर्माः?	འདི་དག་ནི་འཇིག་རྟེན་པའི་ཆོས་རྣམས་སོ་༎ འདི་དག་ནི་འཇིག་རྟེན་ལས་འདས་པའི་ཆོས་རྣམས་སོ་༎ འདི་དག་ནི་ཟག་པ་དང་བཅས་པའི་ཆོས་རྣམས་སོ་༎
 चत्वारि स्मृत्युपस्थानानि पेयालं यावद् अष्टादशावेणिका बुद्धधर्मा एते ऽनास्रवा धर्माः।	འདི་དག་ནི་ཟག་པ་མེད་པའི་ཆོས་རྣམས་སོ་༎
 [द्स्प्_६५] तत्र कतमे संस्कृता धर्माः?	འདི་དག་ནི་འདུས་བྱས་ཀྱི་ཆོས་རྣམས་སོ་༎ འདི་དག་ནི་འདུས་མ་བྱས་ཀྱི་ཆོས་རྣམས་སོ་༎ འདི་དག་ནི་ཐུན་མོང་གི་ཆོས་རྣམས་སོ་༎ འདི་དག་ནི་ཐུན་མོང་མ་ཡིན་པའི་ཆོས་རྣམས་སོ་ཞེས་བྱ་བར་ལྟ་ཞིང་དམིགས་ལ་འཛིན་ཅིང་མཚན་མར་བྱེད་པ་དང་། རྟོག་པ་དང་ཡོངས་སུ་དཔྱོད་པར་བྱེད་ན་། ཤའ་རདབ༹་ཏིའི་བུ་། དེ་ནི་བྱང་༄༣༤༧ཨ་༌༎ ཆུབ་སེམས་དཔའ་སེམས་དཔའ་ཆེན་པོའི་ཆོས་ཐམས་ཅད་ལ་སེམས་རྣམ་པར་རྨོངས་པ་ཞེས་བྱའོ་༎ དེ་ཅིའི་ཕྱིར་ཞེ་ན་། སེམས་ཅན་མེད་པའི་ཕྱིར་དང་། སེམས་ཅན་མི་དམིགས་པ་ཉིད་ཀྱི་ཕྱིར་དང་། སེམས་ཅན་སྐྱེ་བ་མེད་པའི་ཕྱིར་དང་། སེམས་ཅན་འགག་པ་མེད་པའི་ཕྱིར་དང་། སེམས་ཅན་སྟོང་པ་ཉིད་ཀྱི་ཕྱིར་རོ་༎ དེ་བཞིན་དུ་སྲོག་དང་། གསོ་བ་དང་། སྐྱེས་བུ་དང་། གང་ཟག་དང་། ཤེད་ལས་སྐྱེས་པ་དང་། ཤེད་བུ་དང་། བྱེད་པ་པོ་དང་། བྱེད་པ་པོ་ཉིད་དང་། སློང་བ་པོ་དང་། ཀུན་ནས་སློང་བ་པོ་དང་། ཚོར་བ་པོ་དང་། ཚོར་བར་བྱེད་པ་པོ་དང་། ཤེས་པ་པོ་དང་། མཐོང་བ་པོ་མེད་པའི་ཕྱིར་དང་། མི་དམིགས་པའི་ཕྱིར་དང་། སྐྱེ་བ་མེད་པའི་ཕྱིར་དང་། འགག་པ་མེད་པའི་ཕྱིར་དང་། སྟོང་པ་ཉིད་ཀྱིས་ཕྱིར་རོ་༎ ཆོས་རྣམས་ཀྱང་སྐྱེ་བ་མེད་པ་དང་། འགག་པ་མེད་པ་དང་། སྟོང་པ་དང་། ག-ཡོ་བ་མེད་པ་དང་། གསོ་བ་དང་། ཡ་མ་བརླ་དང་། བདག་པོ་མེད་པ་དང་། བྱུང་བ་མེད་པ་དང་། མ་བྱས་པ་དང་། མངོན་པར་འདུས་མ་བྱས་པ་དང་། བྱེད་པ་པོ་དང་བྲལ་བའོ་༎ དེ་ཅིའི་ཕྱིར་ཞེ་ན་། འདི་ལྟར་གཟུགས་དེ་ནི་།
 यदुत कामधातू,	འདི་ལྟ་སྟེ་།
 रूपधातुर्, अरूपधातुर्,	མིང་ཙམ་མོ་༎
 एवम् एव पञ्च स्कन्धाश्,	ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་བཞིན་ནོ་༎ རྒ་བ་དང་འཆི་བའི་བར་དུའང་དེ་བཞིན་དུ་སྦྱར་རོ་༎
 चत्वारि ध्यानानि,	དྲན་པ་ཉེ་བར་བཞག་པ་བཞི་ཞེས་བྱ་བ་འདི་དག་ནི་། འདི་ལྟ་སྟེ་། མིང་ཙམ་མོ་༎ འཕགས་༄༣༤༧བ་པའི་ལམ་ཡན་ལག་བརྒྱད་པའི་བར་དུའང་དེ་བཞིན་དུ་སྦྱར་རོ་༎
 चत्वार्य् अप्रमाणानि, चतस्र आरूप्यसमापत्तयश्,	རྣམ་པར་ཐར་པའི་སྒོ་གསུམ་པོ་འདི་དག་ནི་། འདི་ལྟ་སྟེ་། མིང་ཙམ་མོ་༎ དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུའང་དེ་བཞིན་དུ་སྦྱར་རོ་༎
 चत्वारि स्मृत्युपस्थानानि पेयालं यावद् अष्टादशावेणिका बुद्धधर्मा,	དེ་བཞིན་གཤེགས་པའི་སྟོབས་བཅུ་པོ་འདི་དག་ནི་། འདི་ལྟ་སྟེ་། མིང་ཙམ་མོ་༎ རྣམ་པ་ཐམས་ཅད་མཁྱེན་པ་ཉིད་ཀྱི་བར་དུའང་དེ་བཞིན་དུ་སྦྱར་རོ་༎ ཕ་རོལ་ཏུ་ཕྱིན་པ་དྲུག་པོ་འདི་དག་ནི༏་འདི་ལྟ་སྟེ་། མིང་ཙམ་མོ་༎ དཔེ་བྱད་བཟང་པོ་བརྒྱད་ཅུའི་བར་དུའང་དེ་བཞིན་དུ་སྦྱར་རོ་༎ ཤའ་རདབ༹་ཏིའི་བུ་། མིང་ཙམ་པོ་གང་དག་ཡིན་པ་དེ་ལ་ཡང་དག་པར་ཡོངས་སུ་གྲུབ་པ་འགའ་ཞིག་ཡོད་དམ་། གསོལ་པ་། བཙུན་པ་བཅོམ་ལྡན་འདས་། མ་མཆིས་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གལ་ཏེ་ཡོངས་སུ་གྲུབ་པར་ལྟ་ཞིང་དམིགས་ལ་འཛིན་ཅིང་མཚན་མར་བྱེད་། རྟོག་པ་དང་དཔྱོད་པར་བྱེད་ན་། དེ་ལྟ་བ་ཡོངས་སུ་འཛིན་པ་དང་། སེམས་རྣམ་པར་རྨོངས་པ་ཡིན་ནམ་། གསོལ་པ་། བཅོམ་ལྡན་འདས་། དེ་ལྟ་ལགས་སོ༏་༏བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། རྣམ་གྲངས་དེས་ན་འདི་ལྟར་ལྟ་བ་ཡོངས་སུ་འཛིན་པ་དང་། སེམས་རྣམ་པར་རྨོངས་པ་གཉིས་ནི་། འདི་ལྟ་སྟེ་། མངོན་པར་ཞེན་པ་ཞེས་བྱ་བ་འདིའི་ཚིག་བླ་དབ༹གས་ཡིན་པར་རིག་པར་བྱའོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཅོམ་ལྡན་༄༣༤༨ཨ་༌༎ འདས་། རྣམ་གྲངས་གང་གིས་ན་ཕུང་པོ་ལྔ་ནས་དེ་བཞིན་དུ་སྦྱར་ཏེ་། དཔེ་བྱད་བཟང་པོ་བརྒྱད་ཅུའི་བར་དུ་མིང་ཙམ་དུ་བས་པ་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། འདི་ལྟ་སྟེ་།
 एते संस्कृता धर्माः।	ཕུང་པོ་ལྔ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཕུང་པོའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། ནང་གི་སྐྱེ་མཆེད་དྲུག་ཅེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གིས་བརྡས་ཐ་སྙད་དུ་འདོགས་པ་ཁོ་ནར་ཟད་ལ་ནང་གི་སྐྱེ་མཆེད་དྲུག་གི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། ཕྱིའི་སྐྱེ་མཆེད་དྲུག་ཅེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཕྱིའི་སྐྱེ་མཆེད་དྲུག་གི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 [द्स्प्_६६] तत्र कतमे ऽसंस्कृता धर्माः?	༄༣༤༨བ་ཁམས་བཅོ་བརྒྱད་ཅེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎
 येषां धर्माणां नोत्पादो,	ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཁམས་ཀྱི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་།
 न स्थितिर्,	གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། འཕགས་པའི་བདེན་པ་བཞི་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་།
 न निरोधो,	འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། འཕགས་པའི་བདེན་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་།
 नान्यथात्वम्, एवम् एव रागक्षयो, द्वेषक्षयो, मोहक्षय,	གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། རྟེན་ཅིང་འབྲེལ་བར་འབྱུང་བ་ཡན་ལག་བཅུ་གཉིས་པ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎
 एवम् एव धर्मस्थितिर्,	ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། རྟེན་ཅིང་འབྲེལ་བར་འབྱུང་བའི་མིང་དེའང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། དྲན་པ་ཉེ་བར་བཞག་པ་བཞི་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་།
 धर्मता,	ཆོས་སུ་བཏགས་པ་ཙམ་དུ་ཟད་དོ་༎
 धर्मधातुर्,	ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། དྲན་པ་ཉེ་༄༣༤༩ཨ་༌༎ བར་བཞག་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་།
 धर्मानवद्यता, तथताभ्रान्ततथतानन्यतथता,	འདི་ལྟ་སྟེ་།
 भूतकोटिर् एत उच्यन्ते ऽसंस्कृता धर्माः।	ཡང་དག་པར་སྤོང་བ་བཞི་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཡང་དག་པར་སྤོང་བའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། རྫུ་འཕྲུལ་གྱི་རྐང་པ་བཞི་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། རྫུ་འཕྲུལ་གྱི་རྐང་བའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། དབང་པོ་ལྔ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གིས་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། དབང་པོ་ལྔའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 [द्स्प्_६७] तत्र कतमे साधारणा धर्माः?	སྟོབས་ལྔ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ༄༣༤༩བ་ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། སྟོབས་ཀྱི་མིང་དེ་དག་ཀྱང་ནང་ནའང་མེད་ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། བྱང་ཆུབ་ཀྱི་ཡན་ལག་བདུན་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། བྱང་ཆུབ་ཀྱི་ཡན་ལག་གི་མིང་དེ་དག་ཀྱང་ནང་ནའང་མེད་ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། འཕགས་པའི་ལམ་ཡན་ལག་བརྒྱད་པ་ཞེས་བྱ་བ་གང་དག་ཡིན་པ་དེ་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། འཕགས་པའི་ལམ་ཡན་ལག་བརྒྱད་པའི་མིང་དེའང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། རྣམ་པར་ཐར་པའི་སྒོ་གསུམ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། རྣམ་པར་ཐར་པའི་མིང་དེ་དག་༄༣༥༠ཨ་༌༎ ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་།
 यदुत चत्वारि ध्यानानि,	འདི་ལྟ་སྟེ་། བསམ་གཏན་བཞི་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། བསམ་གཏན་གྱི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 चत्वार्य् अप्रमाणानि,	ཚད་མེད་པ་བཞི་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཚད་མེད་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 चतस्र आरूप्यसमापत्तयः,	གཟུགས་མེད་པའི་སྙོམས་པར་འཇུག་པ་བཞི་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་དོ༏་༏གཟུགས་མེད་པའི་སྙོམས་པར་འཇུག་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། རྣམ་༄༣༥༠བ་པར་ཐར་པ་བརྒྱད་ཅེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། རྣམ་པར་ཐར་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། མཐར་གྱིས་གནས་པའི་སྙོམས་པར་འཇུག་པ་དགུ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། མཐར་གྱིས་གནས་པའི་སྙོམས་པར་འཇུག་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། འདུ་ཤེས་དགུ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། འདུ་ཤེས་ཀྱི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ༏་༏ཤའ་རདབ༹་ཏིའི་བུ་། འདི་ལྟ་སྟེ་། རྗེས་སུ་དྲན་པ་བཅུ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་༄༣༥༡ཨ་༌༎ མེད༏་འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། རྗེས་སུ་དྲན་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། འདུ་ཤེས་ཀྱི་རྣམ་པ་དྲུག་ཅེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། འདུ་ཤེས་ཀྱི་རྣམ་པ་དྲུག་གི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 पञ्चाभिज्ञा,	ཤེས་པ་བཅུ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཤེས་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 एते पृथग्जनैः सह साधारणा धर्मः।	ཏིང་ངེ་འཛིན་གསུམ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཏིང་ངེ་འཛིན་གྱི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་༄༣༥༡བ་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 [द्स्प्_६८] तत्र कतमे पृथग्जनैः सहासाधारणा धर्माः?	དབང་པོ་གསུམ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད༏་འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། དབང་པོའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ༏་འདི་ལྟ་སྟེ་། ཟིལ་གྱི་གནོན་པའི་སྐྱེ་མཆེད་བརྒྱད་ཅེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཟིལ་གྱིས་གནོན་པའི་སྐྱེ་མཆེད་ཀྱི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ༏་༏ཤའ་རདབ༹་ཏིའི་བུ་། འདི་ལྟ་སྟེ་། ཟད་པར་གྱི་སྐྱེ་མཆེད་བཅུ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཟད་པར་གྱི་སྐྱེ་མཆེད་ཀྱི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎༎
 सप्तत्रिंशद् बोधिपक्षिका धर्मा,	འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་། བམ་པོ་གསུམ་པ་། ཤའ་རདབ༹་ཏིའི་བུ་། འདི་ལྟ་སྟེ་། སྟོང་པ་ཉིད་བཅོ་བརྒྱད་ཅེས་བྱ་བ་གང་དག་༄༣༥༢ཨ་༌༎ ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། སྟོང་པ་ཉིད་ཀྱི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 दश बलानि,	དེ་བཞིན་གཤེགས་པའི་སྟོབས་བཅུ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། དེ་བཞིན་གཤེགས་པའི་སྟོབས་བཅུའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 चत्वारि वैशारद्यानि,	མི་འཇིགས་པ་བཞི་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། མི་འཇིགས་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 चतस्रः प्रतिसंविदस्,	སོ་སོ་ཡང་དག་པར་རིག་པ་བཞི་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་༄༣༥༢བ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། སོ་སོར་ཡང་དག་པར་རིག་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། བྱམས་པ་ཆེན་པོ་ཞེས་བྱ་བ་གང་དག་ཡིན་པ་དེ་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། བྱམས་པ་ཆེན་པོའི་མིང་དེའང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། སྙིང་རྗེ་ཆེན་པོ་ཞེས་བྱ་བ་གང་དག་ཡིན་པ་དེ་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། སྙིང་རྗེ་ཆེན་པོའི་མིང་དེའང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་།
 त्रीणि विमोक्षमुखानि यावद् अष्टादशावेणिका बुद्धधर्मा एत उच्यन्ते ऽसाधारणा धर्माः।	སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཅེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། སངས་རྒྱས་ཀྱི་ཆོས་མ་འདྲེས་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ༄༣༥༣ཨ་༌༎ ཤའ་རདབ༹་ཏིའི་བུ་། འདི་ལྟ་སྟེ་། ཐམས་ཅད་ཤེས་པ་ཉིད་དང་། ལམ་གྱི་རྣམ་པ་ཤེས་པ་ཉིད་དང་། རྣམ་པ་ཐམས་ཅད་མཁྱེན་པ་ཉིད་ཅེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཐམས་ཅད་ཤེས་པ་ཉིད་དང་། ལམ་གྱི་རྣམ་པ་ཤེས་པ་ཉིད་དང་། རྣམ་པ་ཐམས་ཅད་མཁྱེན་པ་ཉིད་ཀྱི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ༏་༏ཤའ་རདབ༹་ཏིའི་བུ་། འདི་ལྟ་སྟེ་། ཕ་རོལ་ཏུ་ཕྱིན་པ་དྲུག་ཅེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། ཕ་རོལ་ཏུ་ཕྱིན་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ༏་༏ཤའ་རདབ༹་ཏིའི་བུ་། འདི་ལྟ་སྟེ་། མངོན་པར་ཤེས་པ་དྲུག་ཅེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། མངོན་པར་ཤེས་པའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་༄༣༥༣བ་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། མིག་ལྔ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། མིག་གི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ༏་༏ཤའ་རདབ༹་ཏིའི་བུ་། འདི་ལྟ་སྟེ་། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། འདི་ལྟ་སྟེ་། དཔེ་བྱད་བཟང་པོ་བརྒྱད་ཅུ་ཞེས་བྱ་བ་གང་དག་ཡིན་པ་དེ་དག་ནི་། འདི་ལྟ་སྟེ་། ཆོས་སུ་བཏགས་པ་ཙམ་དུ་ཟད་དོ་༎ ཆོས་སུ་བཏགས་པ་དེ་ལ་ནི་སྐྱེ་བ་མེད་། འགག་པ་མེད་དེ་། མིང་གི་བརྡས་ཐ་སྙད་དུ་འདོགས་པ་ཁོ་ནར་ཟད་ལ་། དཔེ་བྱད་བཟང་པོའི་མིང་དེ་དག་ཀྱང་ནང་ནའང་མེད་། ཕྱི་རོལ་ནའང་མེད་། གཉིས་ཀའི་བར་ནའང་མི་གནས་སོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་༄༣༥༤ཨ་༌༎ པ་ལ་སྤྱོད་པས་མིང་གི་བརྡས་བཏགས་པ་དང་། ཆོས་སུ་བཏགས་པ་ལ་དེ་ལྟར་བསླབ་པར་བྱའོ་༎ བྱང་ཆུབ་སེམས་དཔའ་སེམས་དཔའ་ཆེན་པོས་མིང་གི་བརྡར་བཏགས་པའི་ཆོས་དེ་ལྟར་ཁོང་དུ་ཆུད་པར་བྱའོ་༎ དེས་མིང་གི་བརྡར་བཏགས་པའི་ཆོས་ཁོང་དུ་ཆུད་པས་། གཟུགས་ལ་མངོན་པར་ཞེན་པར་མི་བྱེད་དོ་༎ ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ལ་མངོན་པར་ཞེན་པར་མི་བྱེད་དོ་༎ དེ་བཞིན་དུ་སྦྱར་ཏེ་། རྒ་ཤིའི་བར་ལ་མངོན་པར་ཞེན་པར་མི་བྱེད་དོ་༎ དེ་བཞིན་དུ་དྲན་པ་ཉེ་བར་བཞག་པ་བཞི་ལ་མངོན་པར་ཞེན་པར་མི་བྱེད་དོ་༎ དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་ལ་མངོན་པར་ཞེན་པར་མི་བྱེད་དོ་༎ དེ་བཞིན་དུ་རྣམ་པར་ཐར་པའི་སྒོ་གསུམ་ལ་མངོན་པར་ཞེན་པར་མི་བྱེད་དོ་༎ དེ་བཞིན་དུ་སྦྱར་ཏེ་།
 [द्स्प्_६९] यद् अपि शारद्वतीपुत्र बोधिसत्त्वाः संवृतितः सर्वधर्मान् एवं पृथक् पश्यमानाः परमार्थतो नाभिनिविशन्ति,	དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་ལ་མངོན་པར་ཞེན་པར་མི་བྱེད་དོ་༎ དེ་བཞིན་དུ་དེ་བཞིན་གཤེགས་པའི་སྟོབས་བཅུ་ལ་མངོན་པར་ཞེན་པར་མི་བྱེད་དོ་༎ དེ་བཞིན་དུ་སྦྱར་ཏེ་། རྣམ་པ་ཐམས་ཅད་མཁྱེན་པ་ཉིད་ཀྱི་བར་ལ་མངོན་པར་ཞེན་པར་མི་བྱེད་དོ་༎ དེ་བཞིན་དུ་ཕ་རོལ་ཏུ་ཕྱིན་པ་དྲུག་ལ་མངོན་པར་ཞེན་པར་མི་བྱེད་དོ་༎ དེ་བཞིན་དུ་སྦྱར་ཏེ་། དཔེ་བྱད་བཟང་པོ་བརྒྱད་ཅུའི་བར་ལ་མངོན་པར་ཞེན་པར་མི་བྱེད་དོ་༎ དེ་སྐད་ཅེས་བཀའ་སྩལ་པ་དང་། བཅོམ་༄༣༥༤བ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། གལ་ཏེ་ཆོས་ཐམས་ཅད་བཏགས་པ་ཙམ་དང་། མིང་ཙམ་དུ་བས་པ་ལགས་ན་། འོ་ན་བཙུན་པ་བཅོམ་ལྡན་འདས་། ཆོས་ཐམས་ཅད་དངོས་པོ་མ་མཆིས་པའི་ངོ་བོ་ཉིད་ལགས་སམ་། བྱང་ཆུབ་སེམས་དཔའི་ཆོས་རྣམས་ཀྱང་དངོས་པོ་མ་མཆིས་པའི་ངོ་བོ་ཉིད་ལགས་སམ་། བྱང་ཆུབ་ཀྱི་བར་ཡང་དངོས་པོ་མ་མཆིས་པའི་ངོ་བོ་ཉིད་ལགས་སམ་། དེ་ལྟ་ལགས་ན་ནི་ཚངས་པར་སྤྱོད་པའང་དངོས་པོ་མ་མཆིས་པར་འགྱུར་ཞིང་། བྱང་ཆུབ་སེམས་དཔའི་ལམ་ཡང་དངོས་པོ་མ་མཆིས་། ཕ་རོལ་ཏུ་ཕྱིན་པ་དྲུག་ཀྱང་དངོས་པོ་མ་མཆིས་། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཆོས་མངོན་པར་རྟོགས་པའང་མ་མཆིས་པར་འགྱུར་ལ་། སྡུག་བསྔལ་ལས་རྣམ་པར་གྲོལ་བའང་མ་མཆིས་པར་བདག་སྨྲ་ལགས་སོ་༎ དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཙུན་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་༄༣༥༥ཨ་༌༎ སྙམ་དུ་སེམས་། མིག་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བའི་ཁམས་དང་། སྒྲའི་ཁམས་དང་། རྣ་བའི་རྣམ་པར་ཤེས་པའི་ཁམས་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྣའི་ཁམས་དང་། དྲིའི་ཁམས་དང་། སྣའི་རྣམ་པར་ཤེས་པའི་ཁམས་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་༄༣༥༥བ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ལྕེའི་ཁམས་དང་། རོའི་ཁམས་དང་། ལྕེའི་རྣམ་པར་ཤེས་པའི་ཁམས་དངོས་པོར་མཐོང་བས་རྣམ་པར་གྲོལ་སྙམ་མམ༏་གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ལུས་ཀྱི་ཁམས་དང་། རེག་བྱའི་ཁམས་དང་། ལུས་ཀྱི་རྣམ་པར་ཤེས་པའི་ཁམས་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། འཕགས་པའི་བདེན་པ་རྣམས་དང་། དེ་བཞིན་དུ་སྦྱར་ཏེ་། རྒ་ཤིའི་བར་དུ་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ༏་འདི་ཇི་སྙམ་དུ་སེམས་། དྲན་པ་ཉེ་བར་བཞག་པ་རྣམས་དང་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དུ་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣམ་པར་ཐར་པའི་སྒོ་རྣམས་དང་། དེ་བཞིན་དུ་སྦྱར་ཏེ་། སྟོང་པ་ཉིད་བཅོ་༄༣༥༦ཨ་༌༎ བརྒྱད་ཀྱི་བར་དུ་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དེ་བཞིན་གཤེགས་པའི་སྟོབས་བཅུ་དང་། དེ་བཞིན་དུ་སྦྱར་ཏེ་། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཕ་རོལ་ཏུ་ཕྱིན་པ་དྲུག་དང་། དེ་བཞིན་དུ་སྦྱར་ཏེ་། དཔེ་བྱད་བཟང་པོ་བརྒྱད་ཅུའི་བར་དུ་དངོས་པོར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ༏་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་དངོས་པོ་མེད་༄༣༥༦བ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བའི་ཁམས་དང་། སྒྲའི་ཁམས་དང་། རྣ་བའི་རྣམ་པར་ཤེས་པའི་ཁམས་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ༏་འདི་ཇི་སྙམ་དུ་སེམས་། སྣའི་ཁམས་དང་། དྲིའི་ཁམས་དང་། སྣའི་རྣམ་པར་ཤེས་པའི་ཁམས་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ལྕེའི་ཁམས་དང་། རོའི་ཁམས་དང་། ལྕེའི་རྣམ་པར་ཤེས་པའི་ཁམས་དངོས་པོ་མེད་པར་མཐོང་བས་༄༣༥༧ཨ་༌༎ རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ལུས་ཀྱི་ཁམས་དང་། རེག་བྱའི་ཁམས་དང་། ལུས་ཀྱི་རྣམ་པར་ཤེས་པའི་ཁམས་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། འཕགས་པའི་བདེན་པ་རྣམས་དང་། དེ་བཞིན་དུ་སྦྱར་ཏེ་། རྒ་ཤིའི་བར་དུ་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དྲན་པ་ཉེ་བར་བཞག་པ་རྣམས་དང་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དུ་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣམ་པར་ཐར་པའི་སྒོ་རྣམས་དང་། དེ་བཞིན་དུ་སྦྱར་ཏེ་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། ༄༣༥༧བ་གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དེ་བཞིན་གཤེགས་པའི་སྟོབས་བཅུ་དང་། དེ་བཞིན་དུ་སྦྱར་ཏེ་། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཕ་རོལ་ཏུ་ཕྱིན་པ་དྲུག་དང་། དེ་བཞིན་དུ་སྦྱར་ཏེ་། དཔེ་བྱད་བཟང་པོ་བརྒྱད་བཅུའི་བར་དུ་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་༄༣༥༨ཨ་༌༎ སོ༏་༏ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བའི་ཁམས་དང་། སྒྲའི་ཁམས་དང་། རྣ་བའི་རྣམ་པར་ཤེས་པའི་ཁམས་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྣའི་ཁམས་དང་། དྲིའི་ཁམས་དང་། སྣའི་རྣམ་པར་ཤེས་པའི་ཁམས་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ལྕེའི་ཁམས་དང་། རོའི་ཁམས་དང་། ལྕེའི་༄༣༥༨བ་རྣམ་པར་ཤེས་པའི་ཁམས་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ལུས་ཀྱི་ཁམས་དང་། རེག་བྱའི་ཁམས་དང་། ལུས་ཀྱི་རྣམ་པར་ཤེས་པའི་ཁམས་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། འཕགས་པའི་བདེན་པ་རྣམས་དང་། རྒ་ཤིའི་བར་དུ་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དྲན་པ་ཉེ་པར་བཞག་པ་བཞི་དང་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དུ་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣམ་པར་ཐར་པའི་སྒོ་རྣམས་དང་། དེ་བཞིན་དུ་སྦྱར་ཏེ་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་༄༣༥༩ཨ་༌༎ དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་དེ་བཞིན་གཤེགས་པའི་སྟོབས་རྣམས་དང་། དེ་བཞིན་དུ་སྦྱར་ཏེ་། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ༏་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཕ་རོལ་ཏུ་ཕྱིན་པ་དྲུག་དང་། དེ་བཞིན་དུ་སྦྱར་ཏེ་། དཔེ་བྱད་བཟང་པོ་བརྒྱད་ཅུའི་བར་དུ་དངོས་པོ་དང་དངོས་པོ་མེད་པར་མཐོང་བས་རྣམ་པར་གྲོལ་སྙམ་མམ་། གསོལ་པ་། བཅོམ་ལྡན་འདས་། མ་ལགས་སོ་༎ དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། ཁྱོད་དོན་གྱི་དབང་གང་མཐོང་ན་འདི་སྐད་དུ་གཟུགས་དང་རྣམ་པར་ཤེས་པའི་བར་དུ་དངོས་པོར་མཐོང་བས་ཀྱང་རྣམ་པར་མི་གྲོལ་ལ་། དངོས་པོ་མེད་པར་མཐོང་བས་ཀྱང་མ་ཡིན་ཞིང་། དངོས་པོ་དང་དངོས་པོ་མེད་པར་མཐོང་བས་ཀྱང་མ་ཡིན་ནོ་༎ དེ་བཞིན་དུ་མིག་དང་། དེ་བཞིན་དུ་སྦྱར་ཏེ་། ཡིད་ཀྱི་བར་དང་། དེ་བཞིན་དུ་གཟུགས་རྣམས་དང་། དེ་བཞིན་དུ་སྦྱར་ཏེ་། ཆོས་རྣམས་ཀྱི་བར་དང་། དེ་བཞིན་དུ་མིག་གི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དང་། ༄༣༥༩བ་དེ་བཞིན་དུ་འཕགས་པའི་བདེན་པ་རྣམས་དང་། དེ་བཞིན་དུ་སྦྱར་ཏེ་། རྒ་ཤིའི་བར་དང་། དེ་བཞིན་དུ་དྲན་པ་ཉེ་བར་བཞག་པ་རྣམས་དང་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དང་། དེ་བཞིན་དུ་རྣམ་པར་ཐར་པའི་སྒོ་རྣམས་དང་། དེ་བཞིན་དུ་སྦྱར་ཏེ་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དག་དང་། དེ་བཞིན་དུ་དེ་བཞིན་གཤེགས་པའི་སྟོབས་རྣམས་དང་། དེ་བཞིན་དུ་སྦྱར་ཏེ་། རྣམ་པ་ཐམས་ཅད་མཁྱེན་པ་ཉིད་ཀྱི་བར་དང་། དེ་བཞིན་དུ་ཕ་རོལ་ཏུ་ཕྱིན་པ་དྲུག་དང་། དེ་བཞིན་དུ་སྦྱར་ཏེ་། དཔེ་བྱད་བཟང་པོ་བརྒྱད་ཅུའི་བར་དག་དངོས་པོར་མཐོང་བས་ཀྱང་རྣམ་པར་མི་གྲོལ་ལ་། དངོས་པོ་མེད་པར་མཐོང་བས་ཀྱང་མ་ཡིན་ཞིང་། དངོས་པོ་དང་དངོས་པོ་མེད་པར་མཐོང་བས་ཀྱང་རྣམ་པར་མི་གྲོལ་། དེ་བཞིན་དུ་སྦྱར་ཏེ་། ཇི་ལྟར་གཟུགས་ཀྱི་ཕུང་པོར་བསྟན་པ་བཞིན་དུ་ཐམས་ཅད་དུ་རྒྱས་པར་བྱའོ་ཞེས་སྨྲ་། དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ༏་༏བཙུན་པ་བཅོམ་ལྡན་འདས་། འདི་ལྟར་གཟུགས་མ་མཆིས་ཤིང་མི་དམིགས་ལགས་ན་། གཟུགས་དངོས་པོར་མཐོང་བའམ་། དངོས་པོ་མ་མཆིས་པར་མཐོང་བའམ་། དངོས་པོ་དང་དངོས་པོ་མ་མཆིས་པར་མཐོང་བས་རྣམ་པར་གྲོལ་བར་ལྟ་ག་ལ་འགྱུར་ལགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དང་། དེ་བཞིན་༄༣༦༠ཨ་༌༎ དུ་མིག་དང་། དེ་བཞིན་དུ་སྦྱར་ཏེ་། ཡིད་ཀྱི་བར་དང་། དེ་བཞིན་དུ་གཟུགས་རྣམས་དང་། དེ་བཞིན་དུ་སྦྱར་ཏེ་། ཆོས་རྣམས་ཀྱི་བར་དང་། དེ་བཞིན་དུ་མིག་གི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དང་། དེ་བཞིན་དུ་འཕགས་པའི་བདེན་པ་རྣམས་དང་། དེ་བཞིན་དུ་སྦྱར་ཏེ་། རྒ་ཤིའི་བར་དང་། དེ་བཞིན་དུ་དྲན་པ་ཉེ་བར་བཞག་པ་རྣམས་དང་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དང་། དེ་བཞིན་དུ་རྣམ་པར་ཐར་པའི་སྒོ་རྣམས་དང་། དེ་བཞིན་དུ་སྦྱར་ཏེ་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དང་། དེ་བཞིན་དུ་དེ་བཞིན་གཤེགས་པའི་སྟོབས་བཅུ་དང་། དེ་བཞིན་དུ་སྦྱར་ཏེ་། རྣམ་པ་ཐམས་ཅད་མཁྱེན་པ་ཉིད་ཀྱི་བར་དང་། དེ་བཞིན་དུ་ཕ་རོལ་ཏུ་ཕྱིན་པ་དྲུག་དང་། དེ་བཞིན་དུ་སྦྱར་ཏེ་། དཔེ་བྱད་བཟང་པོ་བརྒྱད་ཅུའི་བར་དག་མ་མཆིས་ཤིང་མི་དམིགས་ལགས་ན་། དེ་དག་དངོས་པོར་མཐོང་བའམ་། དངོས་པོ་མ་མཆིས་པར་མཐོང་བའམ་། དངོས་པོ་དང་དངོས་པོ་མ་མཆིས་པར་མཐོང་བས་རྣམ་པར་གྲོལ་བར་ལྟ་ག་ལ་འགྱུར་ལགས་། དེ་ཅིའི་སླད་དུ་ཞེ་ན་། བཙུན་པ་བཅོམ་ལྡན་འདས་། འདི་ལྟར་ཉོན་མོངས་པ་ནི་མཚན་མ་ལགས་པའི་སླད་དུའོ་༎ མཚན་མ་གང་ལགས་ཤེ་ན་། གཟུགས་དང་། སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་ནི་མཚན་མ་ལགས་ཏེ་། ༄༣༦༠བ་བཙུན་པ་བཅོམ་ལྡན་འདས་། ཉོན་མོངས་པ་གང་ལགས་པ་དེ་ནི་རྣམ་པར་མི་གྲོལ་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། ལེགས་སོ་ལེགས་སོ་༎ ཁྱོད་ཀྱིས་ཚིག་དེ་ནི་ལེགས་པར་སྨྲས་སོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་བསླབ་པར་བྱའོ་༎ ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་ལས་། མངོན་པར་ཞེན་པ་མེད་པའི་ལེའུ་ཞེས་བྱ་སྟེ་གསུམ་པའོ་༎༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་།
 कथम् अनभिनिविष्टाः?	བྱང་ཆུབ་སེམས་དཔའ་སེམས་དཔའ་ཆེན་པོས་ཇི་ལྟར་མངོན་པར་མ་ཞེན་པར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པར་བགྱི་ལགས་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་གཟུགས་ཀྱི་སྟོང་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ དེ་བཞིན་དུ་ཚོར་བའི་སྟོང་པ་ཉིད་དང་། འདུ་ཤེས་ཀྱི་སྟོང་པ་ཉིད་དང་། འདུ་བྱེད་ཀྱི་སྟོང་པ་ཉིད་དང་། རྣམ་པར་ཤེས་པའི་སྟོང་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་མིག་གི་སྟོང་པ་ཉིད་ལ་༄༣༦༡ཨ་༌༎ བརྩོན་ན་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་སྟོང་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ དེ་བཞིན་དུ་གཟུགས་ཀྱི་སྟོང་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ དེ་བཞིན་དུ་སྒྲ་དང་དྲི་དང་། རོ་དང་། རེག་བྱ་དང་། ཆོས་ཀྱི་སྟོང་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ དེ་བཞིན་དུ་མིག་གི་ཁམས་ཀྱི་སྟོང་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ དེ་བཞིན་དུ་གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ཀྱི་སྟོང་པ་ཉིད་དང་། རྣ་བའི་ཁམས་དང་། སྒྲའི་ཁམས་དང་། རྣ་བའི་རྣམ་པར་ཤེས་པའི་ཁམས་ཀྱི་སྟོང་པ་ཉིད་དང་། སྣའི་ཁམས་དང་། དྲིའི་ཁམས་དང་། སྣའི་རྣམ་པར་ཤེས་པའི་ཁམས་ཀྱི་སྟོང་པ་ཉིད་དང་། ལྕེའི་ཁམས་དང་། རོའི་ཁམས་དང་། ལྕེའི་རྣམ་པར་ཤེས་པའི་ཁམས་ཀྱི་སྟོང་པ་ཉིད་དང་། ལུས་ཀྱི་ཁམས་དང་། རེག་བྱའི་ཁམས་དང་། ལུས་ཀྱི་རྣམ་པར་ཤེས་པའི་ཁམས་ཀྱི་སྟོང་པ་ཉིད་དང་། ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་ཀྱི་སྟོང་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ དེ་བཞིན་དུ་སྡུག་བསྔལ་གྱི་སྟོང་༄༣༦༡བ་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ དེ་བཞིན་དུ་ཀུན་འབྱུང་བའི་སྟོང་པ་ཉིད་དང་། འགོག་པའི་སྟོང་པ་ཉིད་དང་། ལམ་གྱི་སྟོང་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ དེ་བཞིན་དུ་མ་རིག་པའི་སྟོང་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ དེ་བཞིན་དུ་འདུ་བྱེད་ཀྱི་སྟོང་པ་ཉིད་དང་། རྣམ་པར་ཤེས་པའི་སྟོང་པ་ཉིད་དང་། མིང་དང་གཟུགས་ཀྱི་སྟོང་པ་ཉིད་དང་། སྐྱེ་མཆེད་དྲུག་གི་སྟོང་པ་ཉིད་དང་། རེག་པའི་སྟོང་པ་ཉིད་དང་། ཚོར་བའི་སྟོང་པ་ཉིད་དང་། སྲེད་པའི་སྟོང་པ་ཉིད་དང་། ལེན་པའི་སྟོང་པ་ཉིད་དང་། སྲིད་པའི་སྟོང་པ་ཉིད་དང་། སྐྱེ་བའི་སྟོང་པ་ཉིད་དང་། རྒ་ཤིའི་སྟོང་པ་ཉིད་ལ་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་སྤྱོད་ཅིང་སྟོང་པ་ཉིད་དེ་དག་ལ་བརྩོན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ སྟོང་པ་ཉིད་དེ་དག་གིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པ་དེ་ནི་གཟུགས་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་༄༣༦༢ཨ་༌༎ མིག་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་གཟུགས་རྣམས་ལ་བརྩོན་ཞེས་བྱ་བའམ་། མི་བརྩེན་*brtson་ཞེས་བྱ་བར་ཡང་དག་པར་རྗེས་སུ་མི་མཐོང་ངོ༏་༏དེ་བཞིན་དུ་སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་མིག་གི་ཁམས་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། རྣ་བའི་ཁམས་དང༏་སྒྲའི་ཁམས་དང་། རྣ་བའི་རྣམ་པར་ཤེས་པའི་ཁམས་དང་། སྣའི་ཁམས་དང་། དྲིའི་ཁམས་དང་། སྣའི་རྣམ་པར་ཤེས་པའི་ཁམས་དང་། ལྕེའི་ཁམས་དང་། རོའི་ཁམས་དང་། ལྕེའི་རྣམ་པར་ཤེས་པའི་ཁམས་དང་། ལུས་ཀྱི་ཁམས་དང་། རེག་བྱའི་ཁམས་དང་། ལུས་ཀྱི་རྣམ་པར་ཤེས་པའི་ཁམས་དང་། ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་སྡུག་བསྔལ་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་༄༣༦༢བ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཀུན་འབྱུང་བ་དང་། འགོག་པ་དང་། ལམ་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་མ་རིག་པ་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་འདུ་བྱེད་དང་། རྣམ་པར་ཤེས་པ་དང་། མིང་དང་གཟུགས་དང་། སྐྱེ་མཆེད་དྲུག་དང་། རེག་པ་དང་། ཚོར་བ་དང་། སྲེད་པ་དང་། ལེན་པ་དང་། སྲིད་པ་དང་། སྐྱེ་བ་དང་། རྒ་ཤི་ལ་བརྩོན་ཞེས་བྱ་བའམ་། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་བརྩོན་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ ཤའ་རདབ༹་ཏིའི་བུ་།
 तद्यथा शारद्वतीपुत्र कश्चित् पुरुषो मायानिर्मितां चतुरङ्गिनीं सेनां दृष्ट्वा, यदुत हस्तिकायम् अश्वकायं रथकायं पत्तिकायं,	གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པ་ནི་གཟུགས་རྟག་ཅེས་བྱ་བའམ་། མི་རྟག་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་རྟག་ཅེས་བྱ་བའམ་། མི་རྟག་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ གཟུགས་བདེ་ཞེས་བྱ་བའམ་། སྡུག་བསྔལ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་བདེ་ཞེས་བྱ་བའམ་། སྡུག་བསྔལ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ གཟུགས་བདག་ཅེས་བྱ་༄༣༦༣ཨ་༌༎ བའམ་། བདག་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་བདག་ཅེས་བྱ་བའམ་། བདག་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ གཟུགས་སྟོང་ཞེས་བྱ་བའམ་། མི་སྟོང་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྟོང་ཞེས་བྱ་བའམ་། མི་སྟོང་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ གཟུགས་མཚན་མ་ཡོད་ཅེས་བྱ་བའམ་། མཚན་མ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་མཚན་མ་ཡོད་ཅེས་བྱ་བའམ་། མཚན་མ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ གཟུགས་སྨོན་པ་ཡོད་ཅེས་བྱ་བའམ་། སྨོན་པ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྨོན་པ་ཡོད་ཅེས་བྱ་བའམ་། སྨོན་པ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ གཟུགས་ཞི་ཞེས་བྱ་བའམ་། མ་ཞི་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ཞི་ཞེས་བྱ་བའམ་། མ་ཞི་ཞེས་བྱ་བར་ཡང་དག་༄༣༦༣བ་བར་རྗེས་སུ་མི་མཐོང་ངོ་༎ གཟུགས་དབེན་ཞེས་བྱ་བའམ་། མི་དབེན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དབེན་ཞེས་བྱ་བའམ་། མི་དབེན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ གཟུགས་ཀུན་ནས་ཉོན་མོངས་ཞེས་བྱ་བའམ་། རྣམ་པར་བྱང་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ཀུན་ནས་ཉོན་མོངས་ཞེས་བྱ་བའམ་། རྣམ་པར་བྱང་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ གཟུགས་སྐྱེ་བའི་ཆོས་ཅན་ནམ་། འགག་པའི་ཆོས་ཅན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྐྱེ་བའི་ཆོས་ཅན་ནམ་། འགག་པའི་ཆོས་ཅན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ གཟུགས་དངོས་པོ་ཡོད་ཅེས་བྱ་བའམ་། དངོས་པོ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དངོས་པོ་ཡོད་ཅེས་བྱ་བའམ་། དངོས་པོ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ མིག་རྟག་ཅེས་བྱ་བའམ་། མི་རྟག་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་རྟག་༄༣༦༤ཨ་༌༎ ཅེས་བྱ་བའམ་། མི་རྟག་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ མིག་བདེ་ཞེས་བྱ་བའམ་། སྡུག་བསྔལ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་བདེ་ཞེས་བྱ་བའམ་། སྡུག་བསྔལ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ མིག་བདག་ཅེས་བྱ་བའམ་། བདག་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་བདག་ཅེས་བྱ་བའམ་། བདག་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ༏་༏མིག་སྟོང་ཞེས་བྱ་བའམ་། མི་སྟོང་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་སྟོང་ཞེས་བྱ་བའམ་། མི་སྟོང་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ མིག་མཚན་མ་ཡོད་ཅེས་བྱ་བའམ་། མཚན་མ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་ལུས་དང་། ཡིད་མཚན་མ་ཡོད་ཅེས་བྱ་བའམ་། མཚན་མ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ མིག་སྨོན་པ་ཡོད་ཅེས་བྱ་བའམ་། སྨོན་པ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ཅེས་དང་། ལུས་དང་། ཡིད་སྨོན་པ་ཡོད་ཅེས་བྱ་བའམ་། སྨོན་པ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་༄༣༦༤བ་ངོ༏་༏མིག་ཞི་ཞེས་བྱ་བའམ་། མ་ཞི་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཞི་ཞེས་བྱ་བའམ་། མ་ཞི་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ མིག་དབེན་ཞེས་བྱ་བའམ་། མི་དབེན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་དབེན་ཞེས་བྱ་བའམ་མི་དབེན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ མིག་ཀུན་ནས་ཉོན་མོངས་པའམ་། རྣམ་པར་བྱང་བ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀུན་ནས་ཉོན་མོངས་པའམ་། རྣམ་པར་བྱང་བ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ མིག་སྐྱེ་ཞེས་བྱ་བའམ་། འགག་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་སྐྱེ་ཞེས་བྱ་བའམ་། འགག་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ མིག་དངོས་པོ་ཡོད་ཅེས་བྱ་བའམ་། དངོས་པོ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་དངོས་པོ་ཡོད་ཅེས་བྱ་བའམ་། དངོས་པོ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ གཟུགས་རྣམས་རྟག་ཅེས་བྱ་བའམ་། མི་རྟག་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་བར་བྱའོ་༎ གཟུགས་རྣམས་༄༣༦༥ཨ་༌༎ བདེ་ཞེས་བྱ་བའམ་། སྡུག་བསྔལ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་རོ་༎ གཟུགས་རྣམས་བདག་ཡོད་པའམ་། བདག་མེད་པ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་རོ་༎ གཟུགས་རྣམས་སྟོང་པའམ་། མི་སྟོང་པ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་རོ་༎ གཟུགས་རྣམས་མཚན་མ་ཡོད་ཅེས་བྱ་བའམ་། མཚན་མ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་རོ་༎ གཟུགས་རྣམས་སྨོན་པ་ཡོད་ཅེས་བྱ་བའམ་། སྨོན་པ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་རོ་༎ གཟུགས་རྣམས་ཞི་ཞེས་བྱ་བའམ་། མ་ཞི་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་རོ་༎ གཟུགས་རྣམས་དབེན་ཞེས་བྱ་བའམ་། མི་དབེན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་རོ་༎ གཟུགས་རྣམས་ཀུན་ནས་ཉོན་མོངས་ཞེས་བྱ་བའམ་། རྣམ་པར་བྱང་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་རོ་༎ གཟུགས་རྣམས་སྐྱེ་ཞེས་བྱ་བའམ་། འགག་ཅེས་བྱ་བར་ཡང་དག་པར་༄༣༦༥བ་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་རོ་༎ གཟུགས་རྣམས་དངོས་པོ་ཡོད་ཅེས་བྱ་བའམ་། དངོས་པོ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་རྣམས་ཀྱི་བར་ལའང་སྦྱར་རོ་༎ དེ་བཞིན་དུ་མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་རྟག་ཅེས་བྱ་བའམ་། མི་རྟག་ཅེས་བྱ་བའམ་། བདེ་ཞེས་བྱ་བའམ་། སྡུག་བསྔལ་ཞེས་བྱ་བའམ་། བདག་ཅེས་བྱ་བའམ་། བདག་མེད་ཅེས་བྱ་བའམ་། སྟོང་ཞེས་བྱ་བའམ་། མི་སྟོང་ཞེས་བྱ་བའམ་། མཚན་མ་ཡོད་ཅེས་བྱ་བའམ་། མཚན་མ་མེད་ཅེས་བྱ་བའམ་། སྨོན་པ་ཡོད་ཅེས་བྱ་བའམ་། སྨོན་པ་མེད་ཅེས་བྱ་བའམ་། ཞི་ཞེས་བྱ་བའམ་། མ་ཞི་ཞེས་བྱ་བའམ་། དབེན་ཞེས་བྱ་བའམ་། མི་དབེན་ཞེས་བྱ་བའམ་། ཀུན་ནས་ཉོན་མོངས་ཞེས་བྱ་བའམ་། རྣམ་པར་བྱང་ཞེས་བྱ་བའམ་། སྐྱེ་ཞེས་བྱ་བའམ་། འགག་ཅེས་བྱ་བའམ་། དངོས་པོ་ཡོད་ཅེས་བྱ་བའམ་།
 तत्र सेनास्तीति नाभिनिविशत्य्,	དངོས་པོ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་འཕགས་པའི་བདེན་པ་རྣམས་རྟག་ཅེས་བྱ་བའམ་། མི་རྟག་ཅེས་བྱ་བར་ཡང་དག་པར་རྗེས་སུ་མི་མཐོང་སྟེ་། སྔར་ཇི་སྐད་བསྟན་པ་དེ་བཞིན་དུ་སྦྱར་བར་བྱའོ་༎ དེ་བཞིན་དུ་མ་རིག་པ་རྟག་ཅེས་བྱ་བའམ་། མི་རྟག་ཅེས་བྱ་༄༣༦༦ཨ་༌༎ བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་སྦྱར་ཏེ་། རྒ་ཤིའི་བར་དུ་སྔ་མ་ཇི་ལྟ་བར་ཐམས་ཅད་དུ་ཇི་ལྟར་ཕུང་པོ་དག་གི་སྐབས་སུ་བསྟན་པ་བཞིན་དུ་རྒྱ་ཆེར་སྦྱར་རོ་༎
 एवम् एव शारद्वतीपुत्र बोधिसत्त्वा महासत्त्वाः सर्वधर्मान् पृथक् पश्यमाना अपि नाभिनिविशन्ति;	ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་ཆོས་ཐམས་ཅད་རང་གི་མཚན་ཉིད་ཀྱིས་སྟོང་པ་ལ་འཇུག་ཅིང་། ཞུགས་ནས་ཀྱང་གཟུགས་ལ་མི་སྦྱོར་མི་འབྱེད་དོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ལ་མི་སྦྱོར་མི་འབྱེད་དོ་༎ གཟུགས་དང་སྔོན་གྱི་མཐར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་སྔོན་གྱི་མཐའ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དང་། སྔོན་གྱི་མཐར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་སྔོན་གྱི་མཐའ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་གཟུགས་དང་ཕྱི་མའི་མཐར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། དེས་ཕྱི་མའི་མཐའ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དང་ཕྱི་མའི་མཐར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ཕྱི་མའི་མཐའ་ཉིད་ཡང་དག་པར་རྗེས་༄༣༦༦བ་སུ་མི་མཐོང་བའི་ཕྱིར་རོ་༎ གཟུགས་དང་ད་ལྟར་བྱུང་བར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ད་ལྟར་བྱུང་བ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དང་ད་ལྟར་བྱུང་བར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ད་ལྟར་བྱུང་བ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ ཤའ་རདབ༹་ཏིའི་བུ་།
 तद्यथा शारद्वतीपुत्र कश्चित् पुरुषो घर्मार्तो नानाविधां मरीचिकाम् ऊर्मिवच् चलन्तीं दृष्ट्वेदं जलम् इति नाभिनिविशत्य्,	གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་མིག་དང་སྔོན་གྱི་མཐར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་སྔོན་གྱི་མཐའ་འདི་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་དང་སྔོན་གྱི་མཐར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་སྔོན་གྱི་མཐའ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་མིག་དང་ཕྱི་མའི་མཐར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ཕྱི་མའི་མཐའ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་དང་ཕྱི་མའི་མཐར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ཕྱི་མའི་མཐའ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ མིག་དང་ད་ལྟར་བྱུང་བར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ད་ལྟར་༄༣༦༧ཨ་༌༎ བྱུང་བ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་དང་ད་ལྟར་བྱུང་བར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ད་ལྟར་བྱུང་བ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ ཇི་ལྟར་ནང་གི་སྐྱེ་མཆེད་ལ་སྦྱར་བ་དེ་བཞིན་དུ་། ཕྱིའི་སྐྱེ་མཆེད་རྣམས་ལའང་སྦྱར་བར་བྱའོ༏་༏དེ་བཞིན་དུ་མིག་གི་ཁམས་དང་སྔོན་གྱི་མཐར་མི་སྦྱོར་མི་འབྱེད་དོ་༎ དེ་བཞིན་དུ་ཕྱི་མའི་མཐའ་ལའང་མ་ཡིན་ཞིང་། དེ་ལྟར་བྱུང་བ་ལའང་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་སྔོན་གྱི་མཐའ་དང་། ཕྱི་མའི་མཐའ་དང་། ད་ལྟར་བྱུང་བ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། རྣ་བའི་ཁམས་དང་། སྒྲའི་ཁམས་དང་། རྣ་བའི་རྣམ་པར་ཤེས་པའི་ཁམས་དང་། སྣའི་ཁམས་དང་། དྲིའི་ཁམས་དང་། སྣའི་རྣམ་པར་ཤེས་པའི་ཁམས་དང་། ལྕེའི་ཁམས་དང་། རོའི་ཁམས་དང་། ལྕེའི་རྣམ་པར་ཤེས་པའི་ཁམས་དང་། ལུས་ཀྱི་ཁམས་དང་། རེག་བྱའི་ཁམས་དང་། ལུས་ཀྱི་རྣམ་པར་ཤེས་པའི་ཁམས་དང་། ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་དང་སྔོན་གྱི་མཐའ་དང་། ཕྱི་མའི་མཐའ་དང་། ད་ལྟར་བྱུང་བར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་༄༣༦༧བ་ན༏་འདི་ལྟར་དེས་སྔོན་གྱི་མཐའ་དང་། ཕྱི་མའི་མཐའ་དང་། ད་ལྟར་བྱུང་བ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ སྔ་མ་ཇི་ལྟ་བ་དེ་བཞིན་དུ་འཕགས་པའི་བདེན་པ་རྣམས་ལའང་རྒྱ་ཆེར་སྦྱར་རོ་༎ དེ་བཞིན་དུ་མ་རིག་པ་ནས་། དེ་བཞིན་དུ་སྦྱར་ཏེ་། རྒ་ཤིའི་བར་དང་སྔོན་གྱི་མཐའ་དང་། ཕྱི་མའི་མཐའ་དང་། ད་ལྟར་བྱུང་བར་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་སྔོན་གྱི་མཐའ་དང་། ཕྱི་མའི་མཐའ་དང་། ད་ལྟར་བྱུང་བ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་བརྩོན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎༎ འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་། བམ་པོ་བཞི་པ་།
 एवम् एव शारद्वतीपुत्र बोधिसत्त्वा महासत्त्वाः सर्वधर्मान् पृथक् पश्यमाना अपि नाभिनिविशन्ति;	ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པ་ནི་གཟུགས་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་གཟུགས་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་རྣམ་པར་ཤེས་པ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་མིག་དང་ཐམས་ཅད་མཁྱེན་པ་ཉིད་དུ་མི་སྦྱོར་༄༣༦༨ཨ་༌༎ མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་མིག་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་ཡིད་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ཡིད་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་གཟུགས་རྣམས་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་།
 तद्यथा शारद्वतीपुत्र कश्चित् पुरुषः स्वप्ने नानाविधानि रूपाणि दृष्ट्वा विबुद्धः सन् तेषाम् रूपम् अस्तीति नाभिनिविशत्य्,	འདི་ལྟར་དེས་གཟུགས་རྣམས་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ཆོས་རྣམས་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་མིག་གི་རྣམ་པར་ཤེས་པའི་ཁམས་ཀྱི་བར་དུ་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་རྣ་བའི་ཁམས་དང་། སྒྲའི་ཁམས་དང་། རྣ་བའི་རྣམ་པར་ཤེས་པའི་ཁམས་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་རྣ་བའི་རྣམ་པར་ཤེས་པའི་ཁམས་ཀྱི་བར་དུ་ཡང་༄༣༦༨བ་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་སྣའི་ཁམས་དང་། དྲིའི་ཁམས་དང་། སྣའི་རྣམ་པར་ཤེས་པའི་ཁམས་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་སྣའི་རྣམ་པར་ཤེས་པའི་ཁམས་ཀྱི་བར་དུ་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་ལྕེའི་ཁམས་དང་། རོའི་ཁམས་དང་། ལྕེའི་རྣམ་པར་ཤེས་པའི་ཁམས་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ལྕེའི་རྣམ་པར་ཤེས་པའི་ཁམས་ཀྱི་བར་དུ་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་ལུས་ཀྱི་ཁམས་དང་། རེག་བྱའི་ཁམས་དང་། ལུས་ཀྱི་རྣམ་པར་ཤེས་པའི་ཁམས་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ལུས་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་སྡུག་བསྔལ་གྱི་བདེན་པ་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་སྡུག་བསྔལ་གྱི་བདེན་པ་ཉིད་ཡང་དག་༄༣༦༩ཨ་༌༎ པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་ཀུན་འབྱུང་བའི་བདེན་པ་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ཀུན་འབྱུང་བའི་བདེན་པ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་འགོག་པའི་བདེན་པ་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་འགོག་པའི་བདེན་པ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་ལམ་གྱི་བདེན་པ་ཉིད་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་ལམ་གྱི་བདེན་པ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་མ་རིག་པ་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ དེ་ཅིའི་ཕྱིར་ཞེ་ན་། འདི་ལྟར་དེས་མ་རིག་པ་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ དེ་བཞིན་དུ་རྒ་ཤིའི་བར་དང་ཐམས་ཅད་མཁྱེན་པ་ཉིད་དུ་མི་སྦྱོར་མི་འབྱེད་དོ་༎ ཞེས་དེ་བཞིན་དུ་སྦྱར་བར་བྱའོ་༎ དེ་ཅིའི་ཕྱིར་ཞེ་ན་། འདི་ལྟར་དེས་རྒ་ཤིའི་བར་ཉིད་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་བརྩོན་པ་ནི་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་ཞེས་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་༄༣༦༩བ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པ་ནི་། གཟུགས་ནི་ཚོར་བ་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ ཚོར་བ་ནི་འདུ་ཤེས་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ འདུ་ཤེས་ནི་འདུ་བྱེད་རྣམས་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ འདུ་བྱེད་རྣམས་ནི་རྣམ་པར་ཤེས་པ་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ དེ་ཅིའི་ཕྱིར་ཞེ་ན་། འདི་ལྟར་རང་བཞིན་གྱིས་སྟོང་པ་ཉིད་ཀྱི་ཕྱིར་། ཆོས་གང་ཡང་ཆོས་དང་ལྷན་ཅིག་ཏུ་ཡང་དག་པར་འདུ་བ་མེད་པའི་ཕྱིར་རོ་༎ དེ་བཞིན་དུ་མིག་ནི་རྣ་བ་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ རྣ་བ་ནི་སྣ་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ སྣ་ནི་ལྕེ་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་ངོ་༎ མཐོང་ངོ་༎ ལྕེ་ནི་ལུས་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ ལུས་ནི་ཡིད་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ དེ་ཅིའི་ཕྱིར་ཞེ་ན་། འདི་ལྟར་རང་བཞིན་གྱིས་སྟོང་པ་ཉིད་ཀྱི་ཕྱིར་ཆོས་དང་ལྷན་ཅིག་ཏུ་ཡང་དག་པར་འདུ་བ་མེད་པའི་ཕྱིར་རོ་༎ དེ་བཞིན་དུ་གཟུགས་རྣམས་ནི་སྒྲ་དག་དང་ལྷན་ཅིག་ཏུ་ཡང་དག་པར་འདུ་༄༣༧༠ཨ་༌༎ པར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་སྒྲ་རྣམས་ནི་དྲི་དག་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ དྲི་རྣམས་ནི་རོ་དག་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ རོ་རྣམས་ནི་རེག་པ་དག་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ རེག་པ་རྣམས་ནི་ཆོས་རྣམས་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ དེ་ཅིའི་ཕྱིར་ཞེ་ན་། འདི་ལྟར་རང་བཞིན་གྱིས་སྟོང་པ་ཉིད་ཀྱི་ཕྱིར་ཆོས་གང་ཡང་ཆོས་དང་ལྷན་ཅིག་ཏུ་ཡང་དག་པར་འདུ་བ་མེད་པའི་ཕྱིར་རོ་༎ དེ་བཞིན་དུ་ཇི་ལྟར་ཕུང་པོ་དག་གི་སྐབས་སུ་བསྟན་པ་དེ་བཞིན་དུ་ཁམས་རྣམས་ལའང་རྒྱ་ཆེར་སྦྱར་བར་བྱའོ་༎ དེ་བཞིན་དུ་སྡུག་བསྔལ་གྱི་བདེན་པ་ནི་། ཀུན་འབྱུང་བའི་བདེན་པ་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ ཀུན་འབྱུང་བའི་བདེན་པ་ནི་། འགོག་པའི་བདེན་པ་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ འགོག་པའི་བདེན་པ་ནི་། ལམ་གྱི་བདེན་པ་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ དེ་ཅིའི་ཕྱིར་ཞེ་ན་། འདི་ལྟར་རང་བཞིན་གྱིས་སྟོང་པ་ཉིད་ཀྱི་ཕྱིར་། ཆོས་གང་ཡང་ཆོས་དང་ལྷན་ཅིག་ཏུ་ཡང་དག་པར་༄༣༧༠བ་འདུ་བ་མེད་པའི་ཕྱིར་རོ་༎ དེ་བཞིན་དུ་མ་རིག་པ་ནི་འདུ་བྱེད་རྣམས་དང་ལྷན་ཅིག་ཏུ་ཡང་དག་པར་འདུ་བར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་རྒ་ཤིའི་བར་དུའང་སྦྱར་རོ་༎ དེ་ཅིའི་ཕྱིར་ཞེ་ན་། འདི་ལྟར་རང་བཞིན་གྱིས་སྟོང་པ་ཉིད་ཀྱི་ཕྱིར་། ཆོས་གང་ཡང་ཆོས་དང་ལྷན་ཅིག་ཏུ་ཡང་དག་པར་འདུ་བ་མེད་པའི་ཕྱིར་རོ་༎ ཤའ་རདབ༹་ཏིའི་བུ་། གཟུགས་ཀྱི་སྟོང་པ་ཉིད་གང་ཡིན་པ་དེ་ནི་གཟུགས་མ་ཡིན་ནོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་སྟོང་པ་ཉིད་གང་ཡིན་པ་དེ་ནི་རྣམ་པར་ཤེས་པ་མ་ཡིན་ནོ་༎ ཤའ་རདབ༹་ཏིའི་བུ་། གཟུགས་ཀྱི་སྟོང་པ་ཉིད་གང་ཡིན་པ་དེ་ནི་གཟུགས་སུ་མི་བྱེད་དོ་༎ དེ་བཞིན་དུ་ཚོར་བའི་སྟོང་པ་ཉིད་གང་ཡིན་པ་དེ་ནི་ཚོར་བར་མི་བྱེད་དོ་༎ འདུ་ཤེས་ཀྱི་སྟོང་པ་ཉིད་གང་ཡིན་པ་དེ་ནི་འདུ་ཤེས་པར་མི་བྱེད་དོ་༎ འདུ་བྱེད་ཀྱི་སྟོང་པ་ཉིད་གང་ཡིན་པ་དེ་ནི་མངོན་པར་འདུ་མི་བྱེད་དོ་༎ རྣམ་པར་ཤེས་པའི་སྟོང་པ་ཉིད་གང་ཡིན་པ་དེ་ནི་རྣམ་པར་ཤེས་པར་མི་བྱེད་དོ་༎ དེ་བཞིན་དུ་མིག་གི་སྟོང་པ་ཉིད་གང་ཡིན་པ་དེ་ནི་མིག་མ་ཡིན་ནོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་སྟོང་པ་ཉིད་གང་ཡིན་པ་དེ་ནི་ཡིད་མ་ཡིན་ནོ་༎ དེ་བཞིན་དུ་གཟུགས་རྣམས་ཀྱི་སྟོང་པ་ཉིད་གང་ཡིན་པ་དེ་ནི་གཟུགས་རྣམས་མ་ཡིན་ནོ་༎ དེ་བཞིན་དུ་སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་༄༣༧༡ཨ་༌༎ ཀྱི་སྟོང་པ་ཉིད་གང་ཡིན་པ་དེ་ནི་ཆོས་རྣམས་མ་ཡིན་ནོ་༎ དེ་བཞིན་དུ་མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ཀྱི་སྟོང་པ་ཉིད་གང་ཡིན་པ་དེ་ནི་མིག་གི་རྣམ་པར་ཤེས་པའི་ཁམས་མ་ཡིན་ནོ་༎ དེ་བཞིན་དུ་རྣ་བའི་ཁམས་དང་། སྒྲའི་ཁམས་དང་། རྣ་བའི་རྣམ་པར་ཤེས་པའི་ཁམས་ཀྱི་སྟོང་པ་ཉིད་གང་ཡིན་པ་དེ་ནི་རྣ་བའི་རྣམ་པར་ཤེས་པའི་ཁམས་མ་ཡིན་ནོ་༎ དེ་བཞིན་དུ་སྣའི་ཁམས་དང་། དྲིའི་ཁམས་དང་། སྣའི་རྣམ་པར་ཤེས་པའི་ཁམས་ཀྱི་སྟོང་པ་ཉིད་གང་ཡིན་པ་དེ་ནི་སྣའི་རྣམ་པར་ཤེས་པའི་ཁམས་མ་ཡིན་ནོ་༎ དེ་བཞིན་དུ་ལྕེའི་ཁམས་དང་། རོའི་ཁམས་དང་། ལྕེའི་རྣམ་པར་ཤེས་པའི་ཁམས་ཀྱི་སྟོང་པ་ཉིད་གང་ཡིན་པ་དེ་ནི་ལྕེའི་རྣམ་པར་ཤེས་པའི་ཁམས་ཀྱི་བར་དུ་མ་ཡིན་ནོ་༎ དེ་བཞིན་དུ་ལུས་ཀྱི་ཁམས་དང་། རེག་བྱའི་ཁམས་དང་། ལུས་ཀྱི་རྣམ་པར་ཤེས་པའི་ཁམས་ཀྱི་སྟོང་པ་ཉིད་གང་ཡིན་པ་དེ་ནི་ལུས་ཀྱི་རྣམ་པར་ཤེས་པའི་ཁམས་ཀྱི་བར་དུ་མ་ཡིན་ནོ་༎ དེ་བཞིན་དུ་ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་ཀྱི་སྟོང་པ་ཉིད་གང་ཡིན་པ་དེ་ནི་ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་མ་ཡིན་ནོ་༎ དེ་བཞིན་དུ་སྡུག་བསྔལ་གྱི་བདེན་པའི་སྟོང་པ་ཉིད་གང་ཡིན་པ་དེ་ནི་སྡུག་བསྔལ་མ་ཡིན་ནོ་༎ དེ་བཞིན་དུ་ཀུན་འབྱུང་བའི་༄༣༧༡བ་བདེན་པའི་སྟོང་པ་ཉིད་གང་ཡིན་པ་དེ་ནི་ཀུན་འབྱུང་བ་མ་ཡིན་ནོ་༎ དེ་བཞིན་དུ་འགོག་པའི་བདེན་པའི་སྟོང་པ་ཉིད་གང་ཡིན་པ་དེ་ནི་འགོག་པ་མ་ཡིན་ནོ་༎ དེ་བཞིན་དུ་ལམ་གྱི་བདེན་པའི་སྟོང་པ་ཉིད་གང་ཡིན་པ་དེ་ནི་ལམ་མ་ཡིན་ནོ་༎ ༎ དེ་བཞིན་དུ་མ་རིག་པའི་སྟོང་པ་ཉིད་གང་ཡིན་པ་དེ་ནི་མ་རིག་པ་མ་༎ ༎ ཡིན་ནོ་༎ དེ་བཞིན་དུ་སྦྱར་ཏེ་། རྒ་ཤིའི་བར་གྱི་སྟོང་པ་ཉིད་གང་ཡིན་པ་དེ་ནི་རྒ་ཤིའི་བར་དུ་མ་ཡིན་ནོ་༎ དེ་ཅིའི་ཕྱིར་ཞེ་ན་། ཤའ་རདབ༹་ཏིའི་བུ་། གཟུགས་ཀྱང་གཞན་ལ་། སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ་། གཟུགས་ཀྱང་གཞན་མ་ཡིན་ཏེ་། གཟུགས་ཉིད་སྟོང་པ་ཉིད་དོ་༎ སྟོང་པ་ཉིད་གཟུགས་སོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་གཞན་ལ༏་སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ་། རྣམ་པར་ཤེས་པའང་གཞན་མ་ཡིན་ཏེ་། རྣམ་པར་ཤེས་པ་ཉིད་སྟོང་པ་ཉིད་དོ་༎ སྟོང་པ་ཉིད་རྣམ་པར་ཤེས་པའོ་༎ དེ་བཞིན་དུ་མིག་ཀྱང་གཞན་ལ་། སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ་། མིག་ཀྱང་གཞན་མ་ཡིན་ཏེ་། མིག་ཉིད་སྟོང་པ་ཉིད་དོ་༎ སྟོང་པ་ཉིད་མིག་གོ་། དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱང་གཞན་ལ་སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ་། ཡིད་ཀྱང་གཞན་མ་ཡིན་ཏེ་། ཡིད་ཉིད་སྟོང་༄༣༧༢ཨ་༌༎ པ་ཉིད་དོ་༎ སྟོང་པ་ཉིད་ཡིད་དོ་༎ དེ་བཞིན་དུ་གཟུགས་རྣམས་ཀྱང་གཞན་ལ་། སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ་། གཟུགས་རྣམས་ཀྱང་གཞན་མ་ཡིན་ཏེ་། གཟུགས་རྣམས་ཉིད་སྟོང་པ་ཉིད་དོ་༎ སྟོང་པ་ཉིད་གཟུགས་རྣམས་སོ་༎ དེ་བཞིན་དུ་སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་ཀྱང་གཞན་ལ་། སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ་། ཆོས་རྣམས་ཀྱང་གཞན་མ་ཡིན་ཏེ་། ཆོས་རྣམས་ཉིད་སྟོང་པ་ཉིད་དོ་༎ སྟོང་པ་ཉིད་ཆོས་རྣམས་སོ་༎ དེ་བཞིན་དུ་མིག་གི་ཁམས་ཀྱང་གཞན་ལ་། སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ་། མིག་གི་ཁམས་ཀྱང་གཞན་མ་ཡིན་ཏེ་། མིག་གི་ཁམས་ཉིད་སྟོང་པ་ཉིད་དོ་༎ སྟོང་པ་ཉིད་མིག་གི་ཁམས་སོ་༎ དེ་བཞིན་དུ་མིག་གི་རྣམ་པར་ཤེས་པའི་ཁམས་ཀྱི་བར་ཡང་གཞན་ལ་། སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ༏་ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་གཞན་མ་ཡིན་ཏེ་། ཡིད་ཀྱི་རྣམ་པར་ཤེས་པའི་ཁམས་ཉིད་སྟོང་པ་ཉིད་དོ་༎ སྟོང་པ་ཉིད་ཡིད་ཀྱི་རྣམ་པར་ཤེས་པའི་ཁམས་སོ་ཞེས་བྱ་བའི་བར་དུ་དེ་བཞིན་དུ་སྦྱར་རོ་༎ དེ་བཞིན་དུ་འཕགས་པའི་བདེན་པ་རྣམས་ཀྱང་གཞན་ལ་། སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ་། འཕགས་༄༣༧༢བ་པའི་བདེན་པ་རྣམས་ཀྱང་གཞན་མ་ཡིན་ཏེ་། འཕགས་པའི་བདེན་པ་རྣམས་ཉིད་སྟོང་པ་ཉིད་དོ་༎ སྟོང་པ་ཉིད་འཕགས་པའི་བདེན་པ་རྣམས་སོ་༎ དེ་བཞིན་དུ་མ་རིག་པའང་གཞན་ལ་། སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ་། མ་རིག་པའང་གཞན་མ་ཡིན་ཏེ་། མ་རིག་པ་ཉིད་སྟོང་པ་ཉིད་དོ་༎ སྟོང་པ་ཉིད་མ་རིག་པའོ་༎ དེ་བཞིན་དུ་སྦྱར་ཏེ་། རྒ་ཤིའི་བར་ཡང་གཞན་ལ་། སྟོང་པ་ཉིད་ཀྱང་གཞན་མ་ཡིན་། སྟོང་པ་ཉིད་ཀྱང་གཞན་ལ་། རྒ་ཤིའི་བར་ཡང་གཞན་མ་ཡིན་ཏེ་། རྒ་ཤི་ཉིད་སྟོང་པ་ཉིད་དོ་༎ སྟོང་པ་ཉིད་རྒ་ཤིའོ་༎ ཤའ་རདབ༹་ཏིའི་བུ་། སྟོང་པ་ཉིད་གང་ཡིན་པ་དེ་ནི་མི་སྐྱེ་མི་འགག་ཅིང་། ཀུན་ནས་ཉོན་མོངས་པ་མ་ཡིན་། རྣམ་པར་བྱང་བ་མ་ཡིན་ནོ་༎ དེ་ལ་ནི་འགྲིབ་པ་མེད་དོ་༎ འཕེལ་བ་མེད་དོ་༎ འདས་པ་མ་ཡིན་། མ་འོངས་པ་མ་ཡིན་། ད་ལྟར་བྱུང་བ་མ་ཡིན་ནོ་༎ དེ་ལ་ནི་གཟུགས་མེད་དོ་༎ ཚོར་བ་མེད་དོ་༎ འདུ་ཤེས་མེད་དོ་༎ འདུ་བྱེད་རྣམས་མེད་དོ་༎ རྣམ་པར་ཤེས་པ་མེད་དོ་༎ དེ་ལ་ནི་མིག་མེད་དོ་༎ རྣ་བ་མེད་དོ་༎ སྣ་མེད་དོ་༎ ལྕེ་མེད་དོ་༎ ལུས་མེད་དོ་༎ ཡིད་མེད་དོ་༎ གཟུགས་རྣམས་མེད་དོ་༎ སྒྲ་རྣམས་མེད་དོ་༎ དྲི་རྣམས་མེད་དོ་༎ རོ་རྣམས་མེད་དོ་༎ རེག་རྣམས་མེད་དོ་༎ ཆོས་རྣམས་མེད་དོ་༎ དེ་ལ་ནི་མིག་གི་ཁམས་མེད་དོ་༎ གཟུགས་ཀྱི་ཁམས་མེད་དོ་༎ མིག་གི་རྣམ་པར་ཤེས་པའི་ཁམས་མེད་དོ་༎ རྣ་བའི་ཁམས་༄༣༧༣ཨ་༌༎ མེད་དོ་༎ སྒྲའི་ཁམས་མེད་དོ་༎ རྣ་བའི་རྣམ་པར་ཤེས་པའི་ཁམས་མེད་དོ་༎ སྣའི་ཁམས་མེད་དོ་༎ དྲིའི་ཁམས་མེད་དོ་༎ སྣའི་རྣམ་པར་ཤེས་པའི་ཁམས་མེད་དོ་༎ ལྕེའི་ཁམས་མེད་དོ་༎ རོའི་ཁམས་མེད་དོ་༎ ལྕེའི་རྣམ་པར་ཤེས་པའི་ཁམས་མེད་དོ་༎ ལུས་ཀྱི་ཁམས་མེད་དོ་༎ རེག་བྱའི་ཁམས་མེད་དོ་༎ ལུས་ཀྱི་རྣམ་པར་ཤེས་པའི་ཁམས་མེད་དོ་༎ ཡིད་ཀྱི་ཁམས་མེད་དོ་༎ ཆོས་ཀྱི་ཁམས་མེད་དོ་༎ ཡིད་ཀྱི་རྣམ་པར་ཤེས་པའི་ཁམས་མེད་དོ་༎ དེ་ལ་ནི་སྡུག་བསྔལ་མེད་དོ་༎ ཀུན་འབྱུང་བ་མེད་དོ་༎ འགོག་པ་མེད་དོ་༎ ལམ་མེད་དོ་༎ དེ་ལ་ནི་མ་རིག་པ་མེད་དོ་༎ མ་རིག་པ་འགག་པ་མེད་དོ་༎ འདུ་བྱེད་རྣམས་མེད་དོ་༎ འདུ་བྱེད་འགག་པ་མེད་དོ་༎ རྣམ་པར་ཤེས་པ་མེད་དོ་༎ རྣམ་པར་ཤེས་པ་འགག་པ་མེད་དོ་༎ མིང་དང་གཟུགས་མེད་དོ་༎ མིང་དང་གཟུགས་འགག་པ་མེད་དོ་༎ སྐྱེ་མཆེད་དྲུག་མེད་དོ་༎ སྐྱེ་མཆེད་དྲུག་འགག་པ་མེད་དོ་༎ རེག་པ་མེད་དོ་༎ རེག་པ་འགག་པ་མེད་དོ་༎ ཚོར་བ་མེད་དོ་༎ ཚོར་བ་འགག་པ་མེད་དོ་༎ སྲེད་པ་མེད་དོ་༎ སྲེད་པ་འགག་པ་མེད་དོ་༎ ལེན་པ་མེད་དོ་༎ ལེན་པ་འགག་པ་མེད་དོ་༎ སྲིད་པ་མེད་དོ་༎ སྲིད་པ་འགག་པ་མེད་དོ་༎ སྐྱེ་བ་མེད་དོ་༎ སྐྱེ་བ་འགག་པ་མེད་དོ་༎ དེ་ལ་ནི་རྒ་ཤི་མེད་དོ་༎ རྒ་ཤི་འགག་པ་མེད་དོ་༎ དེ་ལ་ནི་འཐོབ་པ་མེད་དོ་༎ མངོན་པར་༄༣༧༣བ་རྟོགས་པ་མེད་དོ་༎ དེ་ལ་ནི་རྒྱུན་དུ་ཞུགས་པ་མེད་དོ་༎ རྒྱུན་དུ་ཞུགས་པའི་འབྲས་བུ་མེད་དོ་༎ ལན་གཅིག་ཕྱིར་འོང་བ་མེད་དོ་༎ ལན་གཅིག་ཕྱིར་འོང་བའི་འབྲས་བུ་མེད་དོ་༎ ཕྱིར་མི་འོང་བ་མེད་དོ་༎ ཕྱིར་མི་འོང་བའི་འབྲས་བུ་མེད་དོ་༎ དགྲ་བཅོམ་པ་མེད་དོ་༎ དགྲ་བཅོམ་པའི་འབྲས་བུ་མེད་དོ་༎ རང་བྱང་ཆུབ་མེད་དོ་༎ རང་སངས་རྒྱས་མེད་དོ་༎ དེ་ལ་ནི་ཡང་དག་པར་རྫོགས་པའི་སངས་རྒྱས་མེད་དོ་༎ ཡང་དག་པར་རྫོགས་པའི་བྱང་ཆུབ་མེད་དོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་སྤྱོད་པ་ནི་བརྩོན་པ་ཞེས་བྱའོ་༎ དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ན་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པའམ་། མི་བརྩོན་པར་ཡང་དག་པར་རྗེས་སུ་མི་མཐོང་ངོ་༎ སྦྱིན་པའི་ཕ་རོལ་ཏུ་ཕྱིན་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། བསམ་གཏན་གྱི་ཕ་རོལ་ཏུ་ཕྱིན་པ་ལ་བརྩོན་པའམ་། མི་བརྩོན་པར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་དྲན་པ་ཉེ་བར་བཞག་པ་རྣམས་ལ་བརྩོན་པའམ་། མི་བརྩོན་པར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པ་དང་། དེ་བཞིན་གཤེགས་པའི་སྟོབས་བཅུའི་བར་ལ་བརྩོན་པའམ་། མི་བརྩོན་པར་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་སྦྱར་ཏེ་། ༄༣༧༤ཨ་༌༎ སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ལ་བརྩོན་པའམ་། མི་བརྩོན་པར་ཡང་དག་པར་རྗེས་སུ་མི་མཐོང་ངོ་༎ རྣམ་པ་ཐམས་ཅད་མཁྱེན་པ་ཉིད་ཀྱི་བར་ལ་བརྩོན་པའམ་། མི་བརྩོན་པར་ཡང་དག་པར་རྗེས་སུ་མི་མཐོང་ངོ་༎ ཤའ་རདབ༹་ཏིའི་བུ་། རྣམ་གྲངས་དེས་ན་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པ་ནི་། བརྩོན་ཞེས་བྱའོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པ་ནི་། རྣམ་པ་ཐམས་ཅད་མཁྱེན་པ་ཉིད་དང་ཉེ་བ་ཡིན་ནོ་༎ དེ་ཇི་ལྟ་ཇི་ལྟར་རྣམ་པ་ཐམས་ཅད་མཁྱེན་པ་ཉིད་དང་ཉེ་བ་དེ་ལྟ་དེ་ལྟར་ལུས་ཡོངས་སུ་དག་པ་དང་། ངག་ཡོངས་སུ་དག་པ་དང་། སེམས་ཡོངས་སུ་དག་པ་དང་། མཚན་ཡོངས་སུ་དག་པ་ཐོབ་པར་འགྱུར་རོ་༎ དེ་ཇི་ལྟ་ཇི་ལྟར་ལུས་ཡོངས་སུ་དག་པ་དང་། ངག་ཡོངས་སུ་དག་པ་དང་། སེམས་ཡོངས་སུ་དག་པ་དང་། མཚན་ཡོངས་སུ་དག་པ་ཐོབ་པ་དེ་ལྟ་དེ་ལྟར་འདོད་ཆགས་དང་ལྡན་པའི་སེམས་མི་བསྐྱེད་དོ་༎ དེ་བཞིན་དུ་ཞེ་སྡང་དང་ལྡན་པ་དང་། གཏི་མུག་དང་ལྡན་པའི་སེམས་མི་བསྐྱེད་དོ་༎ ང་རྒྱལ་དང་ལྡན་པ་དང་། ག-ཡོ་དང་། སྒྱུ་དང་ལྡན་པ་དང་། ཆགས་པ་དང་ལྡན་པ་དང་། སེར་སྣ་དང་། ཕྲག་དོག་དང་ལྡན་པ་དང་། ལྟ་བ་ཐམས་ཅད་དང་ལྡན་༄༣༧༤བ་བའི་སེམས་མི་བསྐྱེད་དོ་༎ དེས་འདོད་ཆགས་ཀྱི་སེམས་མ་བསྐྱེད་ཅིང་། དེ་བཞིན་དུ་ལྟ་བ་ཐམས་ཅད་དང་ལྡན་པའི་བར་གྱི་སེམས་མ་བསྐྱེད་པས་ནམ་ཡང་མའི་མངལ་དུ་མི་སྐྱེ་སྟེ་། རྟག་ཏུ་རྫུས་ཏེ་སྐྱེ་བར་འགྱུར་རོ་༎ སེམས་ཅན་ཡོངས་སུ་སྨིན་པར་བྱ་བའི་ཕྱིར་མ་གཏོགས་པར་ནམ་ཡང་ངན་སོང་རྣམས་སུ་མི་སྐྱེའོ་༎ སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོའོ་༎ སེམས་ཅན་རྣམས་ཡོངས་སུ་སྨིན་པར་བྱེད་ལ་། སངས་རྒྱས་ཀྱི་ཞིང་ཡོངས་སུ་དག་པར་བྱེད་ཅིང་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་མ་རྒྱས་ཀྱི་བར་དུ་ནམ་ཡང་སངས་རྒྱས་བཅོམ་ལྡན་འདས་རྣམས་དང་འབྲལ་བར་མི་འགྱུར་རོ་༎ ཤའ་རདབ༹་ཏིའི་བུ་། དེ་ལྟ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཡོན་ཏན་དང་ཕན་ཡོན་དེ་དག་ཐོབ་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྩོན་པ་མི་འདོར་བར་རྟག་ཏུ་དེ་ལྟར་བརྩོན་པར་བྱའོ་༎ དེ་ཅིའི་ཕྱིར་ཞེ་ན་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོའི་རྣལ་འབྱོར་འདི་ལྟ་སྟེ་། སྟོང་པ་ཉིད་ཀྱི་རྣལ་འབྱོར་འདི་ནི་མཆོག་ཡིན་པའི་ཕྱིར་རོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་རྣལ་འབྱོར་འདི་ནི་དེ་ལས་གཞན་པའི་རྣལ་འབྱོར་ཐམས་ཅད་ཟིལ་གྱིས་མནན་ནས་གནས་སོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་༄༣༧༥ཨ་༌༎ པོ་རྣལ་འབྱོར་འདི་ལ་གནས་པ་ནི་། དེ་བཞིན་གཤེགས་པའི་སྟོབས་བཅུ་མངོན་པར་སྒྲུབ་བོ་༎ མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། བྱམས་པ་ཆེན་པོ་དང་། སྙིང་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་མངོན་པར་སྒྲུབ་བོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་རྣལ་འབྱོར་འདི་ལ་གནས་པ་ནི་། ནམ་ཡང་སེར་སྣའི་སེམས་མི་བསྐྱེད་དོ་༎ འཆལ་པའི་ཚུལ་ཁྲིམས་ཀྱི་སེམས་དང་། འཁྲུག་པའི་སེམས་དང་། ལེ་ལོའི་སེམས་དང་། རྣམ་པར་ག-ཡེངས་པའི་སེམས་དང་། ཤེས་རབ་འཆལ་བའི་སེམས་མི་བསྐྱེད་དོ་༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུ་དང་། ཚེ་དང་ལྡན་པ་མོའུ་དག་ལ་གྱི་བུ་ཆེན་པོ་དང་། ཚེ་དང་ལྡན་པ་རབ་འབྱོར་དང་། ཚེ་དང་ལྡན་པ་འོད་སྲུང་ཆེན་པོ་དང་། ཚེ་དང་ལྡན་པ་བྱམས་མའི་བུ་གང་པོ་དང་། དེ་དག་དང་གཞན་ཡང་དགེ་སློང་མངོན་པར་གྲགས་པ་རབ་ཏུ་མང་པོ་དག་དང་། བྱང་ཆུབ་སེམས་དཔའ་སེམས་དཔའ་ཆེན་པོ་དག་དང་། དགེ་བསྙེན་དང་། དགེ་བསྙེན་མ་དག་གིས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ནི་ཆེ་བ་ལགས་སོ་༎ བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་༄༣༧༥བ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་འདི་ནི་རྒྱ་ཆེ་བ་། ཕ་རོལ་ཏུ་ཕྱིན་པའི་མཆོག་། ཕ་རོལ་ཏུ་ཕྱིན་པ་ཁྱད་པར་དུ་འཕགས་པ་། ཕ་རོལ་ཏུ་ཕྱིན་པ་རབ་མཆོག་། ཕ་རོལ་ཏུ་ཕྱིན་པ་བླ་ན་མ་མཆིས་པ་། ཕ་རོལ་ཏུ་ཕྱིན་པ་གོང་ན་མ་མཆིས་པ་ལགས་ཏེ་། བཙུན་པ་བཅོམ་ལྡན་འདས་། འདི་ལྟ་སྟེ་། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ཕ་རོལ་ཏུ་ཕྱིན་པ་མི་མཉམ་པ་དང་མཉམ་པ་། ཕ་རོལ་ཏུ་ཕྱིན་པ་ཞི་བ་དུལ་བ་། ཕ་རོལ་ཏུ་ཕྱིན་པའི་རང་གི་མཚན་ཉིད་ཀྱིས་སྟོང་པ་། ཕ་རོལ་ཏུ་ཕྱིན་པ་དངོས་པོ་མེད་པའི་ངོ་བོ་ཉིད་སྟོང་པ་ཉིད་། ཕ་རོལ་ཏུ་ཕྱིན་པ་ཡོན་ཏན་ཐམས་ཅད་ཡོངས་སུ་རྒྱས་པ་། ཕ་རོལ་ཏུ་ཕྱིན་པ་ཡོན་ཏན་ཐམས་ཅད་དང་ལྡན་པ་། ཕ་རོལ་ཏུ་ཕྱིན་པ་མི་རྫི་བ་ཉིད་ལགས་སོ་༎ བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོ་མཆོག་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་། མི་མཉམ་པ་དང་མཉམ་པའི་སྦྱིན་པ་སྩལ་བ་། མི་མཉམ་པ་དང་མཉམ་པའི་སྦྱིན་པ་ཡོངས་སུ་རྫོགས་པ་། མི་མཉམ་པ་དང་མཉམ་པའི་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པ་། མི་མཉམ་པ་དང་མཉམ་པའི་ལུས་ཐོབ་པ་། མི་མཉམ་པ་དང་མཉམ་པའི་ཆོས་ཐོབ་པ་རྣམས་ཀྱིས་ནི་། འདི་ལྟ་སྟེ་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་བགྱིད་ལགས་སོ་༎ དེ་བཞིན་དུ་སྦྱར་ཏེ་། སྦྱིན་པའི་ཕ་༄༣༧༦ཨ་༌༎ རོལ་ཏུ་ཕྱིན་པར་ཇི་སྐད་བསྟན་པ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པའི་བར་ཡང་དེ་བཞིན་དུ་བགྱིའོ་༎ བཙུན་པ་བཅོམ་ལྡན་འདས་། བཅོམ་ལྡན་འདས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་སྤྱད་ནས་མི་མཉམ་པ་དང་མཉམ་པའི་ཆོས་བརྙེས་པར་གྱུར་ལགས་སོ་༎ དེ་བཞིན་དུ་མི་མཉམ་པ་དང་མཉམ་པའི་གཟུགས་དང་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། མི་མཉམ་པ་དང་མཉམ་པའི་རྣམ་པར་ཤེས་པ་བརྙེས་པར་གྱུར་ལགས་སོ་༎ དེ་བཞིན་དུ་མི་མཉམ་པ་དང་མཉམ་པའི་ཆོས་ཀྱི་འཁོར་ལོ་བསྐོར་བ་ལགས་སོ་༎ འདས་པའི་སངས་རྒྱས་བཅོམ་ལྡན་འདས་རྣམས་ཀྱང་། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་སྤྱད་ནས་མི་མཉམ་པ་དང་མཉམ་པའི་ཆོས་བརྙེས་པར་གྱུར་ལགས་སོ་༎ མི་མཉམ་པ་དང་མཉམ་པའི་ཆོས་ཀྱི་འཁོར་ལོ་བསྐོར་བའི་བར་དུ་གྱུར་ལགས་སོ་༎ དེ་བཞིན་དུ་མ་འོངས་པའི་སངས་རྒྱས་བཅོམ་ལྡན་འདས་ཀྱང་། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་སྤྱད་ནས་མི་མཉམ་པ་དང་མཉམ་པའི་ཆོས་བརྙེས་པར་གྱུར་ལགས་སོ་༎ དེ་བཞིན་དུ་སྦྱར་ཏེ་། མི་མཉམ་པ་དང་མཉམ་པའི་ཆོས་ཀྱི་འཁོར་ལོ་བསྐོར་བའི་བར་དུ་གྱུར་ལགས་སོ་༎ བཙུན་པ་བཅོམ་ལྡན་འདས་། དེ་ལྟར་ལགས་པས་ན་། བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་ཐམས་ཅད་ཀྱི་ཕ་རོལ་ཏུ་༄༣༧༦བ་མཆི་བར་འཚལ་བས་ཤེས་རབ་ཀྱི་ཕ་རོལ་ཏུ་ཕྱིན་པའི་རྣལ་འབྱོར་གྱིས་གནས་པར་བགྱིའོ་༎ དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཉན་ཐོས་ཆེན་པོ་དེ་དག་དང་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ལ་འདི་སྐད་ཅེས་བཀའ་སྩལ་ཏོ་༎ ཤེས་ལྡན་དག་། རིགས་ཀྱི་བུ་དག་དེ་དེ་བཞིན་ཏེ་། དེ་དེ་བཞིན་ནོ་༎ ཤེས་ལྡན་དག་། རིགས་ཀྱི་བུ་དག་ཇི་སྐད་སྨྲས་པ་དེ་བཞིན་ཏེ་། ཤེས་ལྡན་དག་།
 एवम् एव शरद्वतीपुत्र बोधिसत्त्वा महासत्त्वाः सर्वधर्मान् पृथक् पश्यमाना अपि नाभिनिविशन्ति;	རིགས་ཀྱི་བུ་དག་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་ཤེས་རབ་ཀྱི་ཕ་རོལ་ཏུ་ཕྱིན་པའི་རྣལ་འབྱོར་འདིས་གནས་པ་དེ་དག་ནི་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་གྱིས་ཕྱག་བྱ་བར་འོས་པ་ཡིན་ནོ་༎ ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་ལས་། རྣལ་འབྱོར་གྱི་ལེའུ་ཞེས་བྱ་སྟེ་བཞི་པའོ་༎༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་ཤེས་རབ་ཀྱི་ཕ་རོལ་ཏུ་ཕྱིན་པའི་རྣལ་འབྱོར་འདིས་གནས་པ་དེ་དག་ནི་ཕྱག་བྱ་བར་འོས་པ་ཡིན་ནོ་ཞེས་དེ་སྐད་ཅེས་བཀའ་སྩལ་ན་། བཙུན་པ་བཅོམ་ལྡན་འདས་། གང་ཤེས་རབ་ཀྱི་ཕ་རོལ་ཏུ་ཕྱིན་པའི་རྣལ་འབྱོར་དེ་དག་དང་རྟག་ཏུ་མ་བྲལ་བར་གནས་པ་། འདི་ལྟ་སྟེ་། བྱང་ཆུབ་སེམས་དཔའ་ཞེས་བགྱི་བའི་ཆོས་དེ་གང་ལགས་། དེ་ཅིའི་སླད་དུ་ཞེ་ན་། འདི་ལྟ་སྟེ་། བྱང་ཆུབ་སེམས་དཔའ་ཞེས་༄༣༧༧ཨ་༌༎ བགྱི་བའི་ཆོས་དེ་བདག་གིས་ཡང་དག་པར་རྗེས་སུ་མ་མཐོང་བའི་སླད་དུའོ་༎ དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ༏་༏ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་བྱང་ཆུབ་སེམས་དཔའ་ཡིན་སྙམ་མམ་། དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་བྱང་ཆུབ་སེམས་དཔའ་ཡིན་སྙམ་མམ་། དེ་བཞིན་དུ་སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་བྱང་ཆུབ་སེམས་དཔའ་༄༣༧༧བ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བའི་ཁམས་དང་། སྒྲའི་ཁམས་དང་། རྣ་བའི་རྣམ་པར་ཤེས་པའི་ཁམས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྣའི་ཁམས་དང་། དྲིའི་ཁམས་དང་། སྣའི་རྣམ་པར་ཤེས་པའི་ཁམས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ལྕེའི་ཁམས་དང་། རོའི་ཁམས་དང་། ལྕེའི་རྣམ་པར་ཤེས་པའི་ཁམས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ༏་༏ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ལུས་ཀྱི་ཁམས་དང་། རེག་བྱའི་ཁམས་དང་། ལུས་ཀྱི་རྣམ་པར་ཤེས་པའི་ཁམས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ༏་བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཡིད་ཀྱི་ཁམས་དང་། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་པའི་ཁམས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སའི་ཁམས་བྱང་ཆུབ་སེམས་དཔའ་ཡིན་༄༣༧༨ཨ་༌༎ སྙམ་མམ་། དེ་བཞིན་དུ་ཆུའི་ཁམས་དང་། མེའི་ཁམས་དང་། རླུང་གི་ཁམས་དང་། ནམ་མཁའི་ཁམས་དང་། རྣམ་པར་ཤེས་པའི་ཁམས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་བྱང་ཆུབ་སེམས་དཔའ་ཡིན་སྙམ་མམ་། དེ་བཞིན་དུ་སྦྱར་ཏེ་། རྒ་ཤིའི་བར་དུ་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་དག་ལས་གཞན་ཞིག་བྱང་ཆུབ་སེམས་༄༣༧༨བ་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ དེ་བཞིན་དུ་སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། དེ་བཞིན་དུ་སྦྱར་ཏེ་། ཡིད་ཀྱི་ཁམས་ཀྱི་བར་དག་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ༏་༏ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སའི་ཁམས་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། དེ་བཞིན་དུ་ཆུའི་ཁམས་དང་། མེའི་ཁམས་དང་། རླུང་གི་ཁམས་དང་། ནམ་མཁའི་ཁམས་དང་། རྣམ་པར་ཤེས་པའི་ཁམས་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ༏་༏ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དེ་བཞིན་དུ་སྦྱར་ཏེ་། རྒ་ཤིའི་བར་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་༄༣༧༩ཨ་༌༎ སོ༏་༏ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་ཀྱི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་སྙམ་མམ་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་ཀྱི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ༄༣༧༩བ་མ་རིག་པའི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་ཀྱི་དེ་བཞིན་ཉིད་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་དེ་བཞིན་ཉིད་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་དེ་བཞིན་ཉིད་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་དེ་བཞིན་ཉིད་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་ཀྱི་དེ་བཞིན་ཉིད་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་༄༣༨༠ཨ་༌༎ དུ་སེམས་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་དེ་བཞིན་ཉིད་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པའི་དེ་བཞིན་ཉིད་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་དེ་བཞིན་ཉིད་ལས་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། ཁྱོད་ཀྱིས་དོན་གྱི་དབང་གང་ཞིག་མཐོང་ན་། འདི་སྐད་དུ་གཟུགས་བྱང་ཆུབ་སེམས་དཔའ་མ་ཡིན་ཞིང་། དེ་བཞིན་དུ་སྦྱར་ཏེ་། རྒ་ཤིའི་བར་དུ་བྱང་ཆུབ་སེམས་དཔའ་མ་ཡིན་ལ་། གཟུགས་ལས་གཞན་ཡང་བྱང་ཆུབ་སེམས་དཔའ་མ་ཡིན་། གཟུགས་ཀྱི་དེ་བཞིན་ཉིད་ཀྱང་བྱང་ཆུབ་སེམས་དཔའ་མ་ཡིན་ཞིང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་དེ་བཞིན་ཉིད་ཀྱང་བྱང་ཆུབ་སེམས་དཔའ་མ་ཡིན་ལ་། གཟུགས་ཀྱི་དེ་བཞིན་ཉིད་ལས་གཞན་ཡང་བྱང་ཆུབ་སེམས་དཔའ་མ་ཡིན་ཏེ་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་དེ་བཞིན་ཉིད་ལས་བྱང་ཆུབ་སེམས་དཔའ་༄༣༨༠བ་གཞན་མ་ཡིན་ཞེས་ཟེར་། དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། སེམས་ཅན་གཏན་མི་དམིགས་ན་། དེ་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ལས་བྱང་ཆུབ་སེམས་དཔའ་གཞན་དུ་འགྱུར་བ་ལྟ་ག་ལ་མཆིས་། དེ་བཞིན་དུ་སྦྱར་ཏེ་། རྒ་ཤིའི་བར་དུ་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤི་ལས་བྱང་ཆུབ་སེམས་དཔའ་གཞན་དུ་འགྱུར་བ་ལྟ་ག་ལ་མཆིས་། གཟུགས་ཀྱི་དེ་བཞིན་ཉིད་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་དེ་བཞིན་ཉིད་ལས་བྱང་ཆུབ་སེམས་དཔའ་གཞན་དུ་འགྱུར་བ་ལྟ་ག་ལ་མཆིས་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་དེ་བཞིན་ཉིད་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་གྱི་དེ་བཞིན་ཉིད་ལས་བྱང་ཆུབ་སེམས་དཔའ་གཞན་དུ་འགྱུར་བ་ལྟ་ག་ལ་མཆིས་ཏེ་། དེ་དག་ནི་གནས་མ་མཆིས་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། ལེགས་སོ་ལེགས་སོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོས་སེམས་ཅན་མི་དམིགས་པའི་ཕྱིར་། མི་དམིགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་ཀྱི་ཚིག་བླ་དབ༹གས་༄༣༨༡ཨ་༌༎ བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ༏་༏ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྟག་པའམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་བདེ་བའི་ཚིག་བླ་དབ༹གས་སམ་། སྡུག་བསྔལ་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་བདེ་བའི་ཚིག་བླ་དབ༹གས་སམ་། སྡུག་བསྔལ་བའི་ཚིག་བླ་༄༣༨༡བ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་བདག་ཡོད་པའི་ཚིག་བླ་དབ༹གས་སམ་། བདག་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་བདག་ཡོད་པའི་ཚིག་བླ་དབ༹གས་སམ་། བདག་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་སྟོང་པའི་ཚིག་བླ་དབ༹གས་སམ་། མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྟོང་པའི་ཚིག་བླ་དབ༹གས་སམ་། མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་མཚན་མ་ཡོད་པའི་ཚིག་བླ་དབ༹གས་སམ་། མཚན་མ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་༄༣༨༢ཨ་༌༎ བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་མཚན་མ་ཡོད་པའི་ཚིག་བླ་དབ༹གས་སམ་། མཚན་མ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་སྨོན་པ་ཡོད་པའི་ཚིག་བླ་དབ༹གས་སམ་། སྨོན་པ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྨོན་པ་ཡོད་པའི་ཚིག་བླ་དབ༹གས་སམ་། སྨོན་པ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་ཞི་བའི་ཚིག་བླ་དབ༹གས་སམ་། མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ཞི་བའི་ཚིག་བླ་དབ༹གས་༄༣༨༢བ་སམ་། མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་དབེན་པའི་ཚིག་བླ་དབ༹གས་སམ་། མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དབེན་པའི་ཚིག་བླ་དབ༹གས་སམ་། མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཅུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་ཀུན་ནས་ཉོན་མོངས་པའི་ཚིག་བླ་དབ༹གས་སམ་། རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ཀུན་ནས་ཉོན་མོངས་པའི་ཚིག་བླ་དབ༹གས་སམ་། རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ༏་བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་སྐྱེ་བའི་ཚིག་བླ་དབ༹གས་སམ་། འགག་པའི་ཚིག་བླ་དབ༹གས་བྱང་ཆུབ་སེམས་༄༣༨༣ཨ་༌༎ དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་འདུ་བྱེད་རྣམས་དང་། རྣམ་པར་ཤེས་པ་སྐྱེ་བའི་ཚིག་བླ་དབ༹གས་སམ་། འགག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་དངོས་པོ་ཡོད་པའི་ཚིག་བླ་དབ༹གས་སམ་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དངོས་པོ་ཡོད་པའི་ཚིག་བླ་དབ༹གས་སམ་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་༄༣༨༣བ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་བདེ་བའི་ཚིག་བླ་དབ༹གས་སམ་། སྡུག་བསྔལ་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་བདེ་བའི་ཚིག་བླ་དབ༹གས་སམ་། སྡུག་བསྔལ་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་བདག་ཡོད་པའི་ཚིག་བླ་དབ༹གས་སམ་། བདག་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་བདག་ཡོད་པའི་ཚིག་བླ་དབ༹གས་༄༣༨༤ཨ་༌༎ སམ་། བདག་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་སྟོང་པའི་ཚིག་བླ་དབ༹གས་སམ་། མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ༏་༏ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་སྟོང་པའི་ཚིག་བླ་དབ༹གས་སམ་། མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་མཚན་མ་ཡོད་པའི་ཚིག་བླ་དབ༹གས་སམ་། མཚན་མ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་མཚན་མ་ཡོད་པའི་ཚིག་བླ་དབ༹གས་སམ་། མཚན་མ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་སྨོན་པ་ཡོད་པའི་ཚིག་བླ་དབ༹གས་སམ་། སྨོན་པ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། ༄༣༨༤བ་གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་སྨོན་པ་ཡོད་པའི་ཚིག་བླ་དབ༹གས་སམ་། སྨོན་པ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་ཞི་བའི་ཚིག་བླ་དབ༹གས་སམ་། མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཞི་བའི་ཚིག་བླ་དབ༹གས་སམ་། མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་དབེན་པའི་ཚིག་བླ་དབ༹གས་སམ་། མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་དབེན་པའི་ཚིག་བླ་དབ༹གས་སམ་། མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་ཀུན་ནས་ཉོན་༄༣༨༥ཨ་༌༎ མོངས་པའི་ཚིག་བླ་དབ༹གས་སམ་། རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀུན་ནས་ཉོན་མོངས་པའི་ཚིག་བླ་དབ༹གས་སམ་། རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་སྐྱེ་བའི་ཚིག་བླ་དབ༹གས་སམ་། འགག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་སྐྱེ་བའི་ཚིག་བླ་དབ༹གས་སམ་། འགག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་དངོས་པོ་ཡོད་པའི་ཚིག་བླ་དབ༹གས་སམ་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་དངོས་པོ་ཡོད་པའི་༄༣༨༥བ་ཚིག་བླ་དབ༹གས་སམ་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་ཀྱི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ༏་༏ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་བདེ་བའི་ཚིག་བླ་དབ༹གས་སམ་། སྡུག་བསྔལ་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། ༄༣༨༦ཨ་༌༎ རེག་པ་དང་། ཆོས་རྣམས་བདེ་བའི་ཚིག་བླ་དབ༹གས་སམ་། སྡུག་བསྔལ་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་བདག་ཡོད་པའི་ཚིག་བླ་དབ༹གས་སམ་། བདག་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་བདག་ཡོད་པའི་ཚིག་བླ་དབ༹གས་སམ་། བདག་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་སྟོང་པའི་ཚིག་བླ་དབ༹གས་སམ་། མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་སྟོང་པའི་ཚིག་བླ་དབ༹གས་སམ་། མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་མཚན་མ་༄༣༨༦བ་ཡོད་པའི་ཚིག་བླ་དབ༹གས་སམ་། མཚན་མ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་མཚན་མ་ཡོད་པའི་ཚིག་བླ་དབ༹གས་སམ་། མཚན་མ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་སྨོན་པ་ཡོད་པའི་ཚིག་བླ་དབ༹གས་སམ་། སྨོན་པ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་སྨོན་པ་ཡོད་པའི་ཚིག་བླ་དབ༹གས་སམ་། སྨོན་པ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ༏༏་༏༏འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་། བམ་པོ་ལྔ་པ་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་ཞི་བའི་ཚིག་བླ་དབ༹གས་སམ་། མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དེ་བཞིན་དུ་སྒྲ་༄༣༨༧ཨ་༌༎ དང་། དྲི་དང་། རོ་དང་། རེག་པ་དང་། ཆོས་རྣམས་ཞི་བའི་ཚིག་བླ་དབ༹གས་སམ་། མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ༏་བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་དབེན་པའི་ཚིག་བླ་དབ༹གས་སམ་། མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དེ་བཞིན་དུ་སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་དབེན་པའི་ཚིག་བླ་དབ༹གས་སམ་། མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་ཀུན་ནས་ཉོན་མོངས་པའི་ཚིག་བླ་དབ༹གས་སམ་། རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དེ་བཞིན་དུ་སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀུན་ནས་ཉོན་མོངས་པའི་ཚིག་བླ་དབ༹གས་སམ་། རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་༄༣༨༧བ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་སྐྱེ་བའི་ཚིག་བླ་དབ༹གས་སམ་། འགག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་སྐྱེ་བའི་ཚིག་བླ་དབ༹གས་སམ་། འགག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་རྣམས་དངོས་པོ་ཡོད་པའི་ཚིག་བླ་དབ༹གས་སམ་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་དངོས་པོ་ཡོད་པའི་ཚིག་བླ་དབ༹གས་སམ་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་ཀྱི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་༄༣༨༨ཨ་༌༎ པའི་ཁམས་ཀྱི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས༏་མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་བདེ་བའི་ཚིག་བླ་དབ༹གས་སམ་། སྡུག་བསྔལ་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་༄༣༨༨བ་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་བདག་ཡོད་པའི་ཚིག་བླ་དབ༹གས་སམ་། བདག་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་སྟོང་པའི་ཚིག་བླ་དབ༹གས་སམ་། མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་མཚན་མ་ཡོད་པའི་ཚིག་བླ་དབ༹གས་སམ་། མཚན་མ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་སྨོན་པ་ཡོད་པའི་ཚིག་བླ་༄༣༨༩ཨ་༌༎ དབ༹གས་སམ་། སྨོན་པ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་ཞི་བའི་ཚིག་བླ་དབ༹གས་སམ་། མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་དབེན་པའི་ཚིག་བླ་དབ༹གས་སམ་། མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ༏་འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་ཀུན་ནས་ཉོན་མོངས་པའི་ཚིག་བླ་དབ༹གས་སམ་། རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། ༄༣༨༩བ་མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་སྐྱེ་བའི་ཚིག་བླ་དབ༹གས་སམ་། མི་སྐྱེ་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་དངོས་པོ་ཡོད་པའི་ཚིག་བླ་དབ༹གས་སམ་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་བདེ་༄༣༩༠ཨ་༌༎ པའི་ཚིག་བླ་དབ༹གས་སམ་། སྡུག་བསྔལ་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་བདག་ཡོད་པའི་ཚིག་བླ་དབ༹གས་སམ་། བདག་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་སྟོང་པའི་ཚིག་བླ་དབ༹གས་སམ་། མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་མཚན་མ་ཡོད་པའི་ཚིག་བླ་དབ༹གས་སམ་། མཚན་མ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་སྨོན་པ་ཡོད་པའི་ཚིག་བླ་དབ༹གས་སམ་། སྨོན་པ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་༄༣༩༠བ་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་ཞི་བའི་ཚིག་བླ་དབ༹གས་སམ་། མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་དབེན་པའི་ཚིག་བླ་དབ༹གས་སམ་། མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་ཀུན་ནས་ཉོན་མོངས་པའི་ཚིག་བླ་དབ༹གས་སམ་། རྣམ་བར་བྱང་བའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་སྐྱེ་བའི་ཚིག་བླ་དབ༹གས་སམ་། འགག་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། མ་རིག་པ་དང་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་དངོས་པོ་ཡོད་པའི་ཚིག་བླ་དབ༹གས་སམ་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ དེ་སྐད་ཅེས་གསོལ་པ་དང་། བཅོམ་ལྡན་འདས་༄༣༩༡ཨ་༌༎ ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། ཁྱོད་དོན་གྱི་དབང་ཅི་ཞིག་མཐོང་ན་། འདི་སྐད་དུ་གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྦྱར་ཏེ་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། གཟུགས་རྟག་པའི་ཚིག་བླ་དབ༹གས་དང་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་རྟག་པའི་ཚིག་བླ་དབ༹གས་དང་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་གཟུགས་བདེ་བའི་ཚིག་བླ་དབ༹གས་མ་ཡིན་། སྡུག་བསྔལ་བའི་ཚིག་བླ་དབ༹གས་མ་ཡིན་། བདག་ཡོད་པའི་ཚིག་བླ་དབ༹གས་མ་ཡིན་། བདག་མེད་པའི་ཚིག་བླ་དབ༹གས་མ་ཡིན་། སྟོང་པའི་ཚིག་བླ་དབ༹གས་མ་ཡིན་། མི་སྟོང་པའི་ཚིག་བླ་དབ༹གས་མ་ཡིན་། མཚན་མ་ཡོད་པའི་ཚིག་བླ་དབ༹གས་མ་ཡིན་། མཚན་མ་མེད་པའི་ཚིག་བླ་དབ༹གས་མ་ཡིན་། སྨོན་པ་ཡོད་པའི་ཚིག་བླ་དབ༹གས་མ་ཡིན་། སྨོན་པ་མེད་པའི་ཚིག་བླ་དབ༹གས་མ་ཡིན་། ཞི་བའི་ཚིག་བླ་དབ༹གས་མ་ཡིན་། མ་ཞི་བའི་ཚིག་བླ་དབ༹གས་མ་ཡིན་། དབེན་པའི་ཚིག་བླ་དབ༹གས་མ་ཡིན་། མི་དབེན་པའི་ཚིག་བླ་དབ༹གས་མ་ཡིན་། ཀུན་ནས་ཉོན་མོངས་པའི་ཚིག་བླ་དབ༹གས་མ་ཡིན་། རྣམ་པར་བྱང་བའི་ཚིག་བླ་དབ༹གས་མ་ཡིན་། ༄༣༩༡བ་སྐྱེ་བའི་ཚིག་བླ་དབ༹གས་མ་ཡིན་། འགག་པའི་ཚིག་བླ་དབ༹གས་མ་ཡིན་། དངོས་པོ་ཡོད་པའི་ཚིག་བླ་དབ༹གས་མ་ཡིན་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའི་མ་ཡིན་། དེ་བཞིན་དུ་སྦྱར་ཏེ་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དངོས་པོ་མོད་པའི་ཚིག་བླ་དབ༹གས་དང་། དངོས་པོ་མེད་པའི་བར་གྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་མིག་གི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་མིག་རྟག་པའི་ཚིག་བླ་དབ༹གས་དང་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྦྱར་ཏེ་། མིག་དངོས་པོ་ཡོད་པའི་ཚིག་བླ་དབ༹གས་སམ་། དངོས་པོ་མེད་པའི་བར་གྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་དངོས་པོ་ཡོད་པའི་ཚིག་བླ་དབ༹གས་སམ་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། གཟུགས་རྣམས་ཀྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། གཟུགས་༄༣༩༢ཨ་༌༎ རྣམས་རྟག་པའི་ཚིག་བླ་དབ༹གས་དང་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་རྟག་པའི་ཚིག་བླ་དབ༹གས་དང་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྦྱར་ཏེ་། གཟུགས་རྣམས་དངོས་པོ་ཡོད་པའི་ཚིག་བླ་དབ༹གས་དང་། དངོས་པོ་མེད་པའི་བར་གྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་དངོས་པོ་ཡོད་པའི་ཚིག་བླ་དབ༹གས་དང་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ཀྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་རྟག་པའི་ཚིག་བླ་དབ༹གས་དང་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྦྱར་ཏེ་། མིག་གི་ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་དངོས་པོ་ཡོད་པའི་ཚིག་བླ་དབ༹གས་༄༣༩༢བ་དང་། དངོས་པོ་མེད་པའི་བར་གྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་ཡིད་ཀྱི་རྣམ་པར་ཤེས་པའི་ཁམས་དངོས་པོ་ཡོད་པའི་ཚིག་བླ་དབ༹གས་དང་། དངོས་པོ་མེད་པའི་བར་གྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། མ་རིག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་མ་རིག་པ་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། མ་རིག་པ་མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྦྱར་ཏེ་། རྒ་ཤིའི་བར་གྱི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་མ་རིག་པ་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྦྱར་ཏེ་། རྒ་ཤིའི་བར་དུ་རྟག་པའི་ཚིག་བླ་དབ༹གས་སམ་། མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྦྱར་ཏེ་། མ་རིག་པ་དངོས་པོ་ཡོད་པའི་ཚིག་བླ་དབ༹གས་དང་། དངོས་པོ་མེད་པའི་ཚིག་བླ་དབ༹གས་ཀྱི་བར་བྱང་ཆུབ་སེམས་དཔའ་མ་ཡིན་། དེ་བཞིན་དུ་སྦྱར་ཏེ་། རྒ་ཤིའི་བར་དུ་དངོས་པོ་ཡོད་པའི་ཚིག་བླ་དབ༹གས་དང་། དངོས་པོ་མེད་པའི་ཚིག་བླ་དབ༹གས་བྱང་ཆུབ་སེམས་དཔའ་མ་ཡིན་ཞེས་ཟེར་། དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། ༄༣༩༣.༡ཨ་༌༎ གཟུགས་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔའ་པར་འགྱུར་བ་ལྟ་ག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྟག་པའམ་། མི་རྟག་པ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་བདེ་ཞེས་བགྱི་བའམ་། སྡུག་བསྔལ་ཞེས་བགྱི་བ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་བདག་ཅེས་བགྱི་བའམ་། བདག་མ་མཆིས་ཞེས་བགྱི་བ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་སྟོང་ཞེས་བགྱི་བའམ་། མི་སྟོང་ཞེས་བགྱི་བ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་༄༣༩༣.༡བ་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་མཚན་མ་མཆིས་ཞེས་བགྱི་བའམ་། མཚན་མ་མཆིས་ཞེས་བགྱི་བ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་སྨོན་པ་མཆིས་ཞེས་བགྱི་བའམ་། སྨོན་པ་མ་མཆིས་ཞེས་བགྱི་བ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་ཞི་ཞེས་བགྱི་བའམ་། མ་ཞི་ཞེས་བགྱི་བ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་དབེན་ཞེས་བགྱི་བའམ་། མི་དབེན་ཞེས་བགྱི་བ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་༄༣༩༣.༢ཨ་༌༎ དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་ཀུན་ནས་ཉོན་མོངས་ཞེས་བགྱི་བའམ་། རྣམ་པར་བྱང་ཞེས་བགྱི་བ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་སྐྱེ་ཞེས་བགྱི་བའམ་། འགག་ཅེས་བགྱི་བ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ཚོར་བ་དང༏་འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་དངོས་པོ་མཆིས་ཞེས་བགྱི་བའམ་། དངོས་པོ་མ་མཆིས་ཞེས་བགྱི་བ་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་གཏན་མི་དམིགས་ལགས་ན་། མིག་གི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ལྕེ་དང་། ལུས་དང༏་ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་རྟག་ཅེས་བགྱི་བའམ་། མིག་རྟག་ཅེས་བགྱི་བ་གཏན་མི་དམིགས་ལགས་ན་། མིག་གི་ཚིག་བླ་དབ༹གས་བྱང་ཆུབ་༄༣༩༣.༢བ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་བདེ་ཞེས་བགྱི་བ་གཏན་མི་དམིགས་ལགས་ན༏་མིག་སྡུག་བསྔལ་ཞེས་བགྱི་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་བདག་མཆིས་ཞེས་བགྱི་བ་གཏན་མི་དམིགས་ལགས་ན་། མིག་བདག་མ་མཆིས་ཞེས་བགྱི་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་སྟོང་ཞེས་བགྱི་བ་གཏན་མི་དམིགས་ལགས་ན་། མིག་མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་མཚན་མ་མཆིས་ཞེས་བྱ་བ་གཏན་མི་དམིགས་ལགས་ན་། མིག་མཚན་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་སྨོན་པ་མཆིས་ཞེས་བགྱི་བ་གཏན་མི་དམིགས་ལགས་ན་། མིག་སྨོན་པ་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་༄༣༩༤ཨ་༌༎ བ་དང་། སྣ་དང་། ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་ཞི་ཞེས་བགྱི་བ་གཏན་མི་དམིགས་ལགས་ན་། མིག་མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་དབེན་ཞེས་བགྱི་བ་གཏན་མི་དམིགས་ལགས་ན་། མིག་མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་ཀུན་ནས་ཉོན་མོངས་ཞེས་བགྱི་བ་གཏན་མི་དམིགས་ལགས་ན་། མིག་རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་སྐྱེ་ཞེས་བགྱི་བ་གཏན་མི་དམིགས་ལགས་ན༏་མིག་འགག་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་དངོས་པོ་མཆིས་ཞེས་བགྱི་བ་གཏན་མི་དམིགས་ལགས་ན་། མིག་དངོས་པོ་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྣ་བ་དང་། སྣ་དང་། ༄༣༩༤བ་ལྕེ་དང་། ལུས་དང་། ཡིད་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་གཏན་མི་དམིགས་ལགས་ན་། གཟུགས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་རྟག་ཅེས་བགྱི་བ་གཏན་མི་དམིགས་ལགས་ན་། གཟུགས་རྣམས་མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་བདེ་ཞེས་བགྱི་བ་གཏན་མི་དམིགས་ལགས་ན་། གཟུགས་རྣམས་སྡུག་བསྔལ་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་བདག་ཅེས་བགྱི་བ་གཏན་མི་དམིགས་ལགས་ན་། གཟུགས་རྣམས་བདག་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་སྟོང་ཞེས་བགྱི་བ་གཏན་མི་དམིགས་ལགས་ན་། གཟུགས་རྣམས་མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། ༄༣༩༥ཨ་༌༎ སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་མཚན་མ་མཆིས་ཞེས་བགྱི་བ་གཏན་མི་དམིགས་ལགས་ན་། གཟུགས་རྣམས་མཚན་མ་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་སྨོན་པ་མཆིས་ཞེས་བགྱི་བ་གཏན་མི་དམིགས་ལགས་ན་། གཟུགས་རྣམས་སྨོན་པ་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་ཞི་ཞེས་བགྱི་བ་གཏན་མི་དམིགས་ལགས་ན་། གཟུགས་རྣམས་མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་དབེན་ཞེས་བགྱི་བ་གཏན་མི་དམིགས་ལགས་ན་། གཟུགས་རྣམས་མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་༄༣༩༥བ་ཀུན་ནས་ཉོན་མོངས་ཞེས་བགྱི་བ་གཏན་མི་དམིགས་ལགས་ན་། གཟུགས་རྣམས་རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་སྐྱེ་བའི་ཚིག་བླ་དབ༹གས་གཏན་མི་དམིགས་ལགས་ན་། གཟུགས་རྣམས་འགག་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། གཟུགས་རྣམས་དངོས་པོ་མཆིས་ཞེས་བགྱི་བ་གཏན་མི་དམིགས་ལགས་ན་། གཟུགས་རྣམས་དངོས་པོ་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། སྒྲ་དང་། དྲི་དང་། རོ་དང་། རེག་པ་དང་། ཆོས་རྣམས་ཀྱང་དེ་ལྟ་ལགས་སོ་༎ བཙུན་པ་བཅོམ་ལྡན་འདས་། མིག་གི་ཁམས་གཏན་མི་དམིགས་ལགས་ན་། མིག་གི་ཁམས་ཀྱི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མིག་གི་ཁམས་རྟག་ཅེས་བགྱི་བ་གཏན་མི་དམིགས་ལགས་ན་། མིག་གི་ཁམས་མི་རྟག་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་༄༣༩༦ཨ་༌༎ ཁམས་དང་། མིག་གི་རྣམ་པར་ཤེས་པའི་ཁམས་ནས༏་ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མིག་གི་ཁམས་བདེ་ཞེས་བགྱི་བ་གཏན་མི་དམིགས་ལགས་ན་། མིག་གི་ཁམས་སྡུག་བསྔལ་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མིག་གི་ཁམས་བདག་མཆིས་ཞེས་བགྱི་བ་གཏན་མི་དམིགས་ལགས་ན་། མིག་གི་ཁམས་བདག་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་མིག་གི་ཁམས་སྟོང་ཞེས་བགྱི་བ་གཏན་མི་དམིགས་ལགས་ན་། མིག་གི་ཁམས་མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མིག་གི་༄༣༩༦བ་ཁམས་མཚན་མ་མཆིས་ཞེས་བགྱི་བ་གཏན་མི་དམིགས་ལགས་ན་། མིག་གི་ཁམས་མཚན་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས་ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མིག་གི་ཁམས་སྨོན་པ་མཆིས་ཞེས་བགྱི་བ་གཏན་མི་དམིགས་ལགས་ན་། མིག་གི་ཁམས་སྨོན་པ་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མིག་གི་ཁམས་ཞི་ཞེས་བགྱི་བ་གཏན་མི་དམིགས་ལགས་ན་། མིག་གི་ཁམས་མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མིག་གི་ཁམས་དབེན་ཞེས་བགྱི་བ་གཏན་མི་དམིགས་ལགས་ན་། མིག་གི་ཁམས་མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་༄༣༩༧ཨ་༌༎ ནས་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མིག་གི་ཁམས་ཀུན་ནས་ཉོན་མོངས་ཞེས་བགྱི་བ་གཏན་མི་དམིགས་ལགས་ན་། མིག་གི་ཁམས་རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མིག་གི་ཁམས་སྐྱེ་ཞེས་བགྱི་བ་གཏན་མི་དམིགས་ལགས་ན་། མིག་གི་ཁམས་འགག་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས༏་ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མིག་གི་ཁམས་དངོས་པོ་མཆིས་ཞེས་བགྱི་བ་གཏན་མི་དམིགས་ལགས་ན་། མིག་གི་ཁམས་དངོས་པོ་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ནས༏་ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མ་རིག་པ་གཏན་མི་དམིགས་ལགས་ན་། མ་རིག་པའི་ཚིག་བླ་༄༣༩༧བ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མ་རིག་པ་རྟག་ཅེས་བགྱི་བ་གཏན་མི་དམིགས་ལགས་ན་། མ་རིག་པ་མི་རྟག་པའི་ཆིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མ་རིག་པ་བདེ་ཞེས་བགྱི་བ་གཏན་མི་དམིགས་ལགས་ན་། མ་རིག་པ་སྡུག་བསྔལ་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མ་རིག་པ་བདག་ཅེས་བགྱི་བ་གཏན་མི་དམིགས་ལགས་ན་། མ་རིག་པ་བདག་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མ་རིག་པ་སྟོང་ཞེས་བགྱི་བ་གཏན་མི་དམིགས་ལགས་ན་། མ་རིག་པ་མི་སྟོང་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མ་རིག་པ་མཚན་མ་མཆིས་ཞེས་བགྱི་བ་གཏན་མི་དམིགས་ལགས་ན་། མ་རིག་པ་མཚན་མ་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་༄༣༩༨ཨ་༌༎ བཅོམ་ལྡན་འདས་། མ་རིག་པ་སྨོན་པ་མཆིས་ཞེས་བགྱི་བ་གཏན་མི་དམིགས་ལགས་ན་། མ་རིག་པ་སྨོན་པ་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མ་རིག་པ་ཞི་ཞེས་བགྱི་བ་གཏན་མི་དམིགས་ལགས་ན་། མ་རིག་པ་མ་ཞི་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མ་རིག་པ་དབེན་ཞེས་བགྱི་བ་གཏན་མི་དམིགས་ལགས་ན་། མ་རིག་པ་མི་དབེན་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མ་རིག་པ་ཀུན་ནས་ཉོན་མོངས་ཞེས་བགྱི་བ་གཏན་མི་དམིགས་ལགས་ན་། མ་རིག་པ་རྣམ་པར་བྱང་བའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་འདས་། མ་རིག་པ་སྐྱེ་ཞེས་བགྱི་བ་གཏན་མི་དམིགས་ལགས་ན་། མ་རིག་པ་འགག་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱིའོ་༎ བཙུན་པ་བཅོམ་ལྡན་༄༣༩༨བ་འདས་། མ་རིག་པ་དངོས་པོ་མཆིས་ཞེས་བགྱི་བ་གཏན་མི་དམིགས་ལགས་ན་། མ་རིག་པ་དངོས་པོ་མ་མཆིས་པའི་ཚིག་བླ་དབ༹གས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས་། རྒ་ཤིའི་བར་དུའང་དེ་བཞིན་དུ་སྦྱར་བར་བགྱི་སྟེ་། ཕུང་པོའི་སྐབས་སུ་ཇི་སྐད་བསྟན་པ་བཞིན་དུ་ཐམས་ཅད་རྒྱ་ཆེར་སྦྱར་བར་བགྱིའོ་༎ བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། ལེགས་སོ་ལེགས་སོ་༎ བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པས་གཟུགས་ཀྱི་ཚིག་བླ་དབ༹གས་མི་དམིགས་། དེ་བཞིན་དུ་སྦྱར་ཏེ་། གཟུགས་དངོས་པོ་མེད་པའི་བར་གྱི་ཚིག་བླ་དབ༹གས་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་ཚིག་བླ་དབ༹གས་མི་དམིགས་པ་ནས་། དེ་བཞིན་དུ་སྦྱར་ཏེ་། རྣམ་པར་ཤེས་པའི་དངོས་པོ་མེད་པའི་བར་གྱི་ཚིག་བླ་དབ༹གས་མི་དམིགས་། དེ་བཞིན་དུ་སྦྱར་ཏེ་། མ་རིག་པའི་བར་གྱི་ཚིག་བླ་དབ༹གས་མི་དམིགས་ཤིང་། རྒ་ཤིའི་བར་གྱི་ཚིག་བླ་དབ༹གས་མི་དམིགས་པ་ནས་། དངོས་པོ་མེད་པའི་བར་གྱི་ཚིག་བླ་དབ༹གས་མི་དམིགས་པར་ཕུང་པོའི་སྐབས་སུ་ཇི་སྐད་བསྟན་པ་དེ་བཞིན་དུ་སྦྱར་བར་བྱ་སྟེ་། དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་༎ ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་ལས་། བྱང་ཆུབ་སེམས་དཔའི་ཚིག་བླ་དབ༹གས་ཀྱི་ལེའུ་ཞེས་བྱ་སྟེ་ལྔ་པའོ་༎༎ ཤའ་རདབ༹་ཏིའི་བུ་། འདི་ལྟ་སྟེ་། བྱང་ཆུབ་༄༣༩༩ཨ་༌༎ སེམས་དཔའ་ཞེས་བགྱི་བའི་ཆོས་དེ་བདག་གིས་ཡང་དག་པར་རྗེས་སུ་མི་མཐོང་ངོ་ཞེས་དེ་སྐད་ཟེར་བའང་། ཤའ་རདབ༹་ཏིའི་བུ་། ཆོས་ཀྱིས་ཆོས་ཡང་དག་པར་རྗེས་སུ་མི་མཐོང་ངོ་༎ ཤའ་རདབ༹་ཏིའི་བུ་། ཆོས་ཀྱིས་ཆོས་ཀྱི་དབྱིངས་ཡང་དག་པར་རྗེས་སུ་མི་མཐོང་ངོ་༎ གཟུགས་ཀྱི་ཁམས་ཀྱིས་ཆོས་ཀྱི་དབྱིངས་ཡང་དག་པར་རྗེས་སུ་མི་མཐོང་ངོ་༎ ཆོས་ཀྱི་དབྱིངས་ཀྱིས་ཀྱང་གཟུགས་ཀྱི་ཁམས་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་ཆོས་ཀྱི་དབྱིངས་ཀྱིས་ཀྱང་རྣམ་པར་ཤེས་པའི་ཁམས་ཀྱི་བར་དུ་ཡང་དག་པར་རྗེས་སུ་མི་མཐོང་ངོ༏་༏རྣམ་པར་ཤེས་པའི་ཁམས་ཀྱི་བར་གྱིས་ཀྱང་ཆོས་ཀྱི་དབྱིངས་ཡང་དག་པར་རྗེས་སུ་མི་མཐོང་ངོ་༎ ཤའ་རདབ༹་ཏིའི་བུ་། མིག་གི་ཁམས་ཀྱིས་ཆོས་ཀྱི་དབྱིངས་ཡང་དག་པར་རྗེས་སུ་མི་མཐོང་ངོ་༎ ཆོས་ཀྱི་དབྱིངས་ཀྱིས་ཀྱང་མིག་གི་ཁམས་ཡང་དག་པར་རྗེས་སུ་མི་མཐོང་ངོ་༎ དེ་བཞིན་དུ་སྦྱར་ཏེ་། ཡིད་ཀྱི་ཁམས་ཀྱི་བར་གྱིས་ཆོས་ཀྱི་དབྱིངས་ཡང་དག་པར་རྗེས་སུ་མི་མཐོང་ངོ༏་༏ཆོས་ཀྱི་དབྱིངས་ཀྱིས་ཀྱང་ཡིད་ཀྱི་ཁམས་ཡང་དག་པར་རྗེས་སུ་མི་མཐོང་ངོ་༎ མིག་གི་རྣམ་པར་ཤེས་པའི་ཁམས་ཀྱིས་ཆོས་ཀྱི་དབྱིངས་ཡང་དག་པར་རྗེས་སུ་མི་མཐོང་ངོ་༎ མི་མཐོང་ངོ་༎ ཆོས་ཀྱི་དབྱིངས་ཀྱིས་ཀྱང་མིག་གི་རྣམ་པར་ཤེས་པའི་ཁམས་ཡང་དག་པར་རྗེས་སུ་མི་མཐོང་ངོ་༎ ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱིས་ཆོས་ཀྱི་དབྱིངས་ཡང་དག་པར་༄༣༩༩བ་རྗེས་སུ་མི་མཐོང་ངོ་༎ ཆོས་ཀྱི་དབྱིངས་ཀྱིས་ཀྱང་ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་དག་པར་རྗེས་སུ་མི་མཐོང་ངོ་༎ དེ་ཅིའི་ཕྱིར་ཞེ་ན་། ཤའ་རདབ༹་ཏིའི་བུ་། འདུས་བྱས་ཀྱི་ཁམས་ཀྱིས་འདུས་མ་བྱས་ཀྱི་ཁམས་ཡང་དག་པར་རྗེས་སུ་མི་མཐོང་ལ་། འདུས་མ་བྱས་ཀྱི་ཁམས་ཀྱིས་ཀྱང་འདུས་བྱས་ཀྱི་ཁམས་ཡང་དག་པར་རྗེས་སུ་མི་མཐོང་བའི་ཕྱིར་རོ་༎ ཤའ་རདབ༹་ཏིའི་བུ་། འདུས་བྱས་ལ་མ་གཏོགས་པར་འདུས་མ་བྱས་ཀྱི་ཁམས་གདགས་པར་མི་ནུས་ལ་། འདུས་མ་བྱས་ཀྱི་ཁམས་ལ་མ་གཏོགས་པར་ཡང་འདུས་བྱས་ཀྱི་ཁམས་གདགས་པར་མི་ནུས་སོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། གལ་ཏེ་ཆོས་ཀྱིས་ཆོས་ཡང་དག་པར་རྗེས་སུ་མི་མཐོང་ལ་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱིས་ཆོས་ཀྱི་དབྱིངས་ཡང་དག་པར་རྗེས་སུ་མི་མཐོང་ལགས་མོད་ཀྱི་། འོན་ཀྱང་བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་བྱང་ཆུབ་སེམས་དཔའ་ཞེས་བགྱི་བ་དེའི་གཞིའི་དོན་གང་ལགས་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའི་གཞིའི་དོན་ནི་གཞི་མེད་པའི་དོན་ཏོ་༎ དེ་ཅིའི་ཕྱིར་ཞེ་ན་། ཤའ་རདབ༹་ཏིའི་བུ་། བྱང་ཆུབ་སེམས་དཔའི་གཞིའི་དོན་གྱི་བདག་ཉིད་མེད་པའི་ཕྱིར་ཏེ་། ༄༤༠༠ཨ་༌༎ དེ་ལྟ་བས་ན་བྱང་ཆུབ་སེམས་དཔའི་གཞིའི་དོན་ནི་གཞི་མེད་པའི་དོན་ཏོ་༎ ཤའ་རདབ༹་ཏིའི་བུ་། དཔེར་ན་། ནམ་མཁའ་ལ་བྱ་རྣམས་ཀྱི་རྗེས་མེད་དོ་༎ དེ་བཞིན་དུ་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་།
 तद्यथा शारद्वतीपुत्र कश्चित् पुरुष उदके चन्द्रं दृष्ट्वा तत्र चन्द्रो ऽस्तीति नाभिनिविशत्य्,	དཔེར་ན་། རྨི་ལམ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། སྒྱུ་མ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། སྨིག་རྒྱུ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའི་གཞིའི་དོན་མེད་དོ་༎ དེ་བཞིན་དུ་བྲག་ཅ་དང་། མིག་ཡོར་དང་། ཆུ་ཟླ་དང་། དེ་བཞིན་གཤེགས་པའི་སྤྲུལ་པ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། དེ་བཞིན་ཉིད་ལ་གཞི་མེད་དོ་༎ དེ་བཞིན་དུ་མ་ནོར་བ་དེ་བཞིན་ཉིད་དང་། ཆོས་ཉིད་དང་། ཆོས་ཀྱི་དབྱིངས་དང་། ཆོས་སྐྱོན་མེད་པ་ཉིད་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། ཡང་དག་པའི་མཐའ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། སྒྱུ་མའི་སྐྱེས་བུའི་གཟུགས་ཀྱི་ཕུང་པོ་ལ་༄༤༠༠བ་གཞི་མེད་དོ་༎ དེ་བཞིན་དུ་ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། རྣམ་པར་ཤེས་པའི་ཕུང་པོ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། སྒྱུ་མའི་སྐྱེས་བུའི་མིག་ལ་གཞི་མེད་དོ་༎ དེ་བཞིན་དུ་ཡིད་ཀྱི་བར་ལ་གཞི་མེད་དོ་༎ དེ་བཞིན་དུ་སྦྱར་ཏེ་། གཟུགས་ཀྱི་སྐྱེ་མཆེད་ལ་གཞི་མེད་པ་ནས་། ཆོས་ཀྱི་སྐྱེ་མཆེད་ཀྱི་བར་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའི་གཞིའི་དོན་མེད་དོ་༎
 एवम् एव शारद्वतीपुत्र बोधिसत्त्वा महासत्त्वाः सर्वधर्मान् पृथक् पश्यमाना अपि नाभिनिविशन्ति;	ཤའ་རདབ༹་ཏིའི་བུ་།
 तद्यथा शारद्वतीपुत्र कश्चित् पुरुष इन्द्रजालं दृष्ट्वा तत्र वस्तुत्वे नाभिनिविशत्य्,	དཔེར་ན་། སྒྱུ་མའི་སྐྱེས་བུ་ནང་སྟོང་པ་ཉིད་ལ་སྤྱོད་པ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ དེ་བཞིན་དུ་སྦྱར་ཏེ་། སྒྱུ་མའི་སྐྱེས་བུ་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་ལ་སྤྱོད་པ་ལ་གཞི་མེད་དོ་༎ ཤའ་རདབ༹་ཏིའི་བུ་།
 एवम् एव शारद्वतीपुत्र बोधिसत्त्वा महासत्त्वाः सर्वधर्मान् पृथक् पश्यमाना अपि सर्वधर्माणां वस्तुत्वे नाभिनिविशन्ति;	དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་།
 तद्यथा शारद्वतीपुत्र कश्चित् पूरुषो माययाकाशे चरन्न् अपि तत्राकाशो ऽस्तीति नाभिनिविशत्य्,	དཔེར་ན་། སྒྱུ་མའི་སྐྱེས་བུ་དེ་བཞིན་གཤེགས་པའི་སྟོབས་བཅུ་ལ་སྤྱོད་པ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་བྱང་ཆུབ་སེམས་དཔའི་གཞིའི་དོན་མེད་༄༤༠༡ཨ་༌༎ དོ༏་༏དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ལ་སྤྱོད་པ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་གཟུགས་ལ་གཞིའི་དོན་མེད་དོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་མིག་ལ་གཞིའི་དོན་མེད་དོ་༎ དེ་བཞིན་དུ་ཡིད་ཀྱི་བར་ལ་གཞིའི་དོན་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ནང་སྟོང་པ་ཉིད་ལ་སྤྱོད་པ་ལ་གཞིའི་དོན་མེད་དོ་༎ དེ་བཞིན་དུ་སྦྱར་ཏེ་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་ལ་སྤྱོད་པ་ལ་༄༤༠༡བ་གཞིའི་དོན་མེད་དོ་༎ ཤའ་རདབ༹་ཏིའི་བུ་།
 एवम् एव शारद्वतीपुत्र बोधिसत्त्वा महासत्त्वाः सर्वधर्मान् पृथक् पश्यमाना अपि नाभिनिविशन्ति;	དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ༏་དཔེར་ན་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་དྲན་པ་ཉེ་བར་བཞག་པ་རྣམས་ལ་གཞི་མེད་དོ་༎ དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ལའང་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། འདུས་བྱས་ཀྱི་ཁམས་ལ་། འདུས་མ་བྱས་ཀྱི་ཁམས་ཀྱི་གཞི་མེད་དོ་༎ འདུས་མ་བྱས་ཀྱི་ཁམས་ལ་། འདུས་བྱས་ཀྱི་ཁམས་ཀྱི་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་།
 तद्यथा शारद्वतीपुत्र कश्चित् पुरुषः प्रतिश्रुत्कां श्रुत्वा तत्र शब्दो ऽस्तीति नाभिनिविशत्य्,	དཔེར་ན་། སྐྱེ་བ་མེད་པ་ལ་གཞི་མེད་དོ་༎ དེ་བཞིན་དུ་འགག་པ་མེད་པ་དང་། མངོན་པར་འདུ་བྱེད་པ་མེད་པ་དང་། འབྱུང་བ་མེད་པ་དང་། དམིགས་སུ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ ཤའ་རདབ༹་ཏིའི་བུ་།
 एवम् एव शारद्वतीपुत्र बोधिसत्त्वा महासत्त्वा सर्वधर्मान् पृथक् पश्यमाना अपि नाभिनिविशन्ति;	དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་༄༤༠༢ཨ་༌༎ དོན་མེད་དོ་༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། གང་གི་སྐྱེ་བ་མ་མཆིས་པ་ལ་གཞི་མ་མཆིས་པ་ལགས་། གང་གི་ཀུན་ནས་ཉོན་མོངས་པ་མ་མཆིས་པའི་བར་ལ་གཞི་མ་མཆིས་པ་ལགས་། གང་གི་རྣམ་པར་བྱང་བ་མ་མཆིས་པའི་བར་ལ་གཞི་མ་མཆིས་པ་ལགས་བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། གཟུགས་ཀྱི་སྐྱེ་བ་མེད་པ་ལ་གཞི་མེད་དོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་སྐྱེ་བ་མེད་པ་ལ་གཞི་མེད་དོ་༎ དེ་བཞིན་དུ་སྦྱར་ཏེ་། གཟུགས་ཀྱི་ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པའི་བར་ལ་གཞི་མེད་དོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ ཤའ་རདབ༹་ཏིའི་བུ་། མིག་གི་སྐྱེ་བ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་ཀྱི་སྐྱེ་བ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ དེ་བཞིན་དུ་སྦྱར་ཏེ་། ཡིད་ཀྱི་བར་གྱི་སྐྱེ་བ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ དེ་བཞིན་༄༤༠༢བ་དུ་མིག་གི་ཁམས་ཀྱི་སྐྱེ་བ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱི་སྐྱེ་བ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ དེ་བཞིན་དུ་དྲན་པ་ཉེ་བར་བཞག་པ་རྣམས་ཀྱི་སྐྱེ་བ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་གྱི་སྐྱེ་བ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ ཤའ་རདབ༹་ཏིའི་བུ་། དཔེར་ན་། དེ་བཞིན་གཤེགས་པའི་སྟོབས་བཅུའི་སྐྱེ་བ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དག་གི་སྐྱེ་བ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་པ་ཡིན་ནོ་༎ ཤའ་རདབ༹་ཏིའི་བུ་། དཔེར་ན་། དྲན་པ་ཉེ་བར་བཞག་པ་རྣམས་ཤིན་ཏུ་རྣམ་པར་དག་པ་ལ་གཞི་མེད་དོ་༎ དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་ཤིན་ཏུ་རྣམ་པར་དག་པ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་༄༤༠༣ཨ་༌༎ བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎༎ འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་། བམ་པོ་དྲུག་པ་། ཤའ་རདབ༹་ཏིའི་བུ་། དཔེར་ན་། དེ་བཞིན་གཤེགས་པའི་སྟོབས་བཅུ་ཤིན་ཏུ་རྣམ་པར་དག་པ་ལ་གཞི་མེད་དོ་༎ དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཤིན་ཏུ་རྣམ་པར་དག་པ་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། བདག་མེད་པ་ཉིད་ཀྱི་ཕྱིར་བདག་ཤིན་ཏུ་རྣམ་པར་དག་པ་ལ་གཞི་མེད་དོ་༎ དེ་བཞིན་དུ་སྦྱར་ཏེ་། ཤེས་པ་པོ་དང་། མཐོང་བ་པོའི་བར་དུ་མེད་པའི་ཕྱིར་སེམས་ཅན་དང་། སྲོག་དང་། གསོ་བ་དང་། གང་ཟག་དང་། ཤེད་ལས་སྐྱེས་དང་། ཤེད་བུ་དང་། བྱེད་དུ་འཇུག་པ་པོ་དང་། བྱེད་པ་པོ་དང་། སློང་བ་པོ་དང་། ཀུན་ནས་སློང་བ་པོ་དང་། ཚོར་བ་པོ་དང་། ཚོར་བར་བྱེད་པ་པོ་དང་། ཤེས་པ་པོ་དང་། མཐོང་བ་པོ་རྣམས་ཤིན་ཏུ་རྣམ་པར་དག་པ་ལ་གཞི་མེད་དོ༏་༏ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་༄༤༠༣བ་བུ༏་དཔེར་ན་། ཉི་མའི་དཀྱིལ་འཁོར་འཆར་བ་ལ་མུན་པའི་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བསྲེག་པའི་བསྐལ་པ་འབྱུང་བ་ན་འདུ་བྱེད་དུ་གཏོགས་པ་ཐམས་ཅད་ཀྱི་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་། དཔེར་ན་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཚུལ་ཁྲིམས་ཀྱི་ཕུང་པོ་ལ་འཆལ་བའི་ཚུལ་ཁྲིམས་ཀྱི་གཞི་མེད་དོ་༎ དེ་བཞིན་དུ་ཏིང་ངེ་འཛིན་གྱི་ཕུང་པོ་ལ་སེམས་རྣམ་པར་ག-ཡེང་བའི་གཞི་མེད་དོ་༎ དེ་བཞིན་དུ་ཤེས་རབ་ཀྱི་ཕུང་པོ་ལ་འཆལ་པའི་ཤེས་རབ་ཀྱི་གཞི་མེད་དོ་༎ དེ་བཞིན་དུ་རྣམ་པར་གྲོལ་བའི་ཕུང་པོ་ལའང་རྣམ་པར་མ་གྲོལ་བའི་གཞི་མེད་དོ་༎ དེ་བཞིན་དུ་རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོ་ལའང་རྣམ་པར་གྲོལ་བའི་ཡེ་ཤེས་མཐོང་བ་མ་ཡིན་པའི་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ ཤའ་རདབ༹་ཏིའི་བུ་།
 तद्यथा शारद्वतीपुत्र कश्चित् पुरुषो गन्धर्वनगरं दृष्ट्वा तत्र नगरम् अस्तीति नाभिनिविशत्य्,	དཔེར་ན་། དེ་བཞིན་གཤེགས་པའི་འོད་དང་། ཟླ་བ་དང་། ཉི་མའི་འོད་ལ་གཞི་མེད་དོ་༎ དེ་བཞིན་དུ་སྦྱར་ཏེ་། སུམ་༄༤༠༤ཨ་༌༎ ཅུ་རྩ་གསུམ་དང་། འཐབ་བྲལ་དང་། དགའ་ལྡན་དང་། འཕྲུལ་དགའ་དང་། གཞན་འཕྲུལ་དབང་བྱེད་ཀྱི་ལྷ་རྣམས་དང་། དེ་བཞིན་དུ་ཚངས་རིས་ནས་གནས་གཙང་མའི་བར་གྱི་ལྷ་རྣམས་ཀྱི་འོད་ལ་གཞི་མེད་དོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བྱང་ཆུབ་སེམས་དཔའི་གཞིའི་དོན་མེད་དོ་༎ དེ་ཅིའི་ཕྱིར་ཞེ་ན་། ཤའ་རདབ༹་ཏིའི་བུ་། བྱང་ཆུབ་གང་ཡིན་པ་དང་། བྱང་ཆུབ་སེམས་དཔའི་གཞིའི་དོན་གང་ཡིན་པའི་ཆོས་དེ་དག་ཐམས་ཅད་ནི་ལྡན་པའང་མ་ཡིན་། མི་ལྡན་པའང་མ་ཡིན་། གཟུགས་མེད་པ་། བསྟན་དུ་མེད་པ་། ཐོགས་པ་མེད་པ་སྟེ་། འདི་ལྟ་སྟེ་། མཚན་ཉིད་མེད་པར་མཚན་ཉིད་གཅིག་པ་ཡིན་པས་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོས་ཆོས་ཐམས་ཅད་ལ་མ་ཆགས་པར་བསླབ་པར་བྱའོ་༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། གལ་ཏེ་བྱང་ཆུབ་གང་ལགས་པ་དང་། བྱང་ཆུབ་སེམས་དཔའི་གཞིའི་དོན་གང་ལགས་པའི་ཆོས་དེ་དག་ཐམས་ཅད་ནི་ལྡན་པའང་མ་ལགས་། མི་ལྡན་པའང་མ་ལགས་། གཟུགས་མ་མཆིས་པ་། བསྟན་དུ་མ་མཆིས་པ་། ཐོགས་པ་མ་མཆིས་པ་། འདི་ལྟ་སྟེ་། མཚན་ཉིད་མ་མཆིས་པར་མཚན་ཉིད་གཅིག་པ་ལགས་ན་། འོ་ན་ལ་ལ་ཞིག་འདི་སྐད་དུ་༄༤༠༤བ་འདྲི་སྟེ་། གལ་ཏེ་ཆོས་ཐམས་ཅད་ནི་ལྡན་པའང་མ་ཡིན་། མི་ལྡན་པའང་མ་ཡིན་། གཟུགས་མེད་པ་། བསྟན་དུ་མེད་པ་། ཐོགས་པ་མེད་པ་། འདི་ལྟ་སྟེ་། མཚན་ཉིད་མེད་པར་མཚན་ཉིད་གཅིག་པ་ཡིན་ན་། ཅི་སྒྱུ་མའི་སྐྱེས་བུ་འདི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་རམ་ཞེས་དེ་སྐད་དུ་དྲིས་ན་། དེ་ལ་བདག་གིས་ལན་ཇི་སྐད་དུ་གདབ་པར་བགྱི་། དེ་བཞིན་དུ་ཅི་སྒྱུ་མའི་སྐྱེས་བུ་འདི་བསམ་གཏན་གཏན་གྱི་ཕ་རོལ་ཏུ་ཕྱིན་པ་ལ་བསླབས་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་བསླབས་། བཟོད་པའི་ཕ་རོལ་ཏུ་ཕྱིན་པ་ལ་བསླབས་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་བསླབས་། སྦྱིན་པའི་ཕ་རོལ་ཏུ་ཕྱིན་པ་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་རམ་། དེ་བཞིན་དུ་ཅི་སྒྱུ་མའི་སྐྱེས་བུ་འདི་དྲན་པ་ཉེ་བར་བཞག་པ་རྣམས་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་རམ་། དེ་བཞིན་དུ་སྦྱར་ཏེ་། ཅི་སྒྱུ་མའི་སྐྱེས་བུ་འདི་འཕགས་པའི་ལམ་ཡན་ལག་བརྒྱད་པའི་བར་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འབྱུང་འམ་། དེ་བཞིན་དུ་ཅི་སྒྱུ་མའི་སྐྱེས་བུ་འདི་དེ་བཞིན་གཤེགས་པའི་སྟོབས་བཅུ་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་རམ་། དེ་བཞིན་དུ་སྦྱར་ཏེ་། ཅི་སྒྱུ་མའི་སྐྱེས་བུ་འདི་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ལ་༄༤༠༥ཨ་༌༎ བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་རམ་ཞེས་བགྱི་བ་ནས་། ཅི་སྒྱུ་མའི་སྐྱེས་བུ་འདི་ཐམས་ཅད་མཁྱེན་པའི་ཡེ་ཤེས་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་རམ་ཞེས་དྲིས་ན་། བཙུན་པ་བཅོམ་ལྡན་འདས་། དེ་ལ་བདག་གིས་ལན་ཇི་སྐད་གདབ་པར་བགྱི་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། དེའི་ཕྱིར་ཁྱོད་ཉིད་ལ་དྲིའི་། ཁྱོད་ཀྱིས་ཇི་ལྟར་བཟོད་པ་དེ་ལྟར་ལན་ཐོབ་ཅིག་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གཟུགས་ཀྱང་གཞན་ལ་། སྒྱུ་མའང་གཞན་ཞིག་ཡིན་སྙམ་མམ་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་གཞན་ལ་། སྒྱུ་མའང་གཞན་ཞིག་ཡིན་སྙམ་མམ་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དྲན་པ་ཉེ་བར་བཞག་པ་རྣམས་ཀྱང་གཞན་ལ་། སྒྱུ་མའང་གཞན་ཞིག་ཡིན་སྙམ་མམ་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་ཡང་གཞན་ལ་། སྒྱུ་མའང་གཞན་ཞིག་ཡིན་སྙམ་མམ་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། དེ་བཞིན་གཤེགས་པའི་སྟོབས་བཅུའང་གཞན་ལ་། སྒྱུ་མ་འང་གཞན་ཞིག་ཡིན་སྙམ་མམ་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུའང་གཞན་༄༤༠༥བ་ལ༏་སྒྱུ་མའང་གཞན་། སྟོང་པ་ཉིད་ཀྱང་གཞན་ལ་། སྒྱུ་མའང་གཞན་། མཚན་མ་མེད་པའང་གཞན་ལ་། སྒྱུ་མའང་གཞན་། སྨོན་པ་མེད་པའང་གཞན་ལ་། སྒྱུ་མའང་གཞན་ཞིག་ཡིན་སྙམ་མམ༏་གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། བྱང་ཆུབ་ཀྱང་གཞན་ལ་། སྒྱུ་མའང་གཞན་ཞིག་ཡིན་སྙམ་མམ་། གསོལ་པ༏་བཙུན་པ་བཅོམ་ལྡན་འདས་། མ་ལགས་སོ་༎ དེ་ལྟར་ན་གཟུགས་ཀྱང་གཞན་ལ་། སྒྱུ་མའང་གཞན་མ་ཡིན་ཏེ་། སྒྱུ་མ་ཉིད་གཟུགས་ཡིན་ལ་། གཟུགས་ཉིད་སྒྱུ་མ་ཡིན་ནོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་གཞན་ལ་། སྒྱུ་མའང་གཞན་མ་ཡིན་ཏེ་། རྣམ་པར་ཤེས་པ་ཉིད་སྒྱུ་མ་ཡིན་ལ་། སྒྱུ་མ་ཉིད་རྣམ་པར་ཤེས་པ་ཡིན་ནོ་༎ དེ་བཞིན་དུ་མིག་ཀྱང་གཞན་ལ་། སྒྱུ་མའང་གཞན་མ་ཡིན་ཏེ་། མིག་ཉིད་སྒྱུ་མ་ཡིན་ལ་། སྒྱུ་མ་ཉིད་མིག་ཡིན་ནོ་༎ དེ་བཞིན་དུ་ཡིད་ཀྱི་བར་དང་། དེ་བཞིན་དུ་སྦྱར་ཏེ་། མིག་གི་འདུས་ཏེ་རེག་པའི་རྐྱེན་གྱིས་ཚོར་བའི་བར་ཡང་གཞན་ལ་། སྒྱུ་མའང་གཞན་མ་ཡིན་ཏེ་། སྒྱུ་མ་ཉིད་མིག་གི་འདུས་ཏེ་རེག་པའི་རྐྱེན་གྱིས་ཚོར་བ་ཡིན་ལ་། མིག་གི་འདུས་ཏེ་རེག་པའི་རྐྱེན་གྱིས་ཚོར་བ་ཉིད་སྒྱུ་མ་ཡིན་ནོ་༎ ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བའི་བར་ཡང་གཞན་ལ་། སྒྱུ་མའང་གཞན་མ་ཡིན་ཏེ་། སྒྱུ་མ་ཉིད་ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་༄༤༠༦ཨ་༌༎ བ་ཡིན་ལ་། ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་ཉིད་སྒྱུ་མ་ཡིན་ནོ་༎ དེ་བཞིན་དུ་དྲན་པ་ཉེ་བར་བཞག་པ་རྣམས་ཀྱང་གཞན་ལ་། སྒྱུ་མའང་གཞན་མ་ཡིན་ཏེ༏་སྒྱུ་མ་ཉིད་དྲན་པ་ཉེ་བར་བཞག་པ་རྣམས་ཡིན་ལ་། དྲན་པ་ཉེ་བར་བཞག་པ་རྣམས་ཉིད་སྒྱུ་མ་ཡིན་ནོ་༎ དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དུའང་གཞན་ལ༏་སྒྱུ་མའང་གཞན་མ་ཡིན་ཏེ་། སྒྱུ་མ་ཉིད་འཕགས་པའི་ལམ་ཡན་ལག་བརྒྱད་པ་ཡིན་ལ་། འཕགས་པའི་ལམ་ཡན་ལག་བརྒྱད་པ་ཉིད་སྒྱུ་མ་ཡིན་ནོ་༎ དེ་བཞིན་དུ་དེ་བཞིན་གཤེགས་པའི་སྟོབས་བཅུའང་གཞན་ལ་། སྒྱུ་མའང་གཞན་མ་ཡིན་ཏེ་། སྒྱུ་མ་ཉིད་དེ་བཞིན་གཤེགས་པའི་སྟོབས་བཅུ་ཡིན་ལ་། དེ་བཞིན་གཤེགས་པའི་སྟོབས་བཅུ་ཉིད་སྒྱུ་མ་ཡིན་ནོ་༎ དེ་བཞིན་དུ་རྣམ་པར་ཐར་པའི་སྒོ་རྣམས་ཀྱང་གཞན་ལ་། སྒྱུ་མའང་གཞན་མ་ཡིན་ཏེ་། སྒྱུ་མ་ཉིད་རྣམ་པར་ཐ་རང་གི་སྒོ་རྣམས་ཡིན་ལ་། རྣམ་པར་ཐར་པའི་སྒོ་རྣམས་ཉིད་སྒྱུ་མ་ཡིན་ནོ་༎ དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུའང་གཞན་ལ་། སྒྱུ་མའང་གཞན་མ་ཡིན་ཏེ་། སྒྱུ་མ་ཉིད་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཡིན་ལ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཉིད་སྒྱུ་མ་ཡིན་ནོ་༎ བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། འོ་ན་སྒྱུ་མ་དེ་ལ་ཀུན་ནས་ཉོན་མོངས་པའམ་། ༄༤༠༦བ་རྣམ་པར་བྱང་བ་དམིགས་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། འོ་ན་སྒྱུ་མ་ལ་སྐྱེ་བའམ་། འགག་པ་ཡོད་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། གང་ལ་ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་དང་། སྐྱེ་བ་མེད་པ་དང་། འགག་པ་མི་སྣང་བ་དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་སྙམ་མམ་། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་རྗེས་སུ་འཐོབ་པར་འགྱུར་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། འདི་ལྟ་སྟེ་། བྱང་ཆུབ་སེམས་དཔའ་ཞེས་བྱ་བའི་མིང་དང་། བརྡ་དང་། གདགས་པ་དང་། ཐ་སྙད་འདི་ཉེ་བར་ལེན་པའི་ཕུང་པོ་ལྔ་པོ་རྣམས་ལ་འདོགས་སམ་། གསོལ་པ་། བཙུན་པ་བཅོམ་ལྡན་འདས་། དེ་དེ་ལྟར་ལགས་སོ་༎ ཤའ་རདབ༹་ཏིའི་བུ༏་འདི་ཇི་སྙམ་དུ་སེམས་། གང་ལ་མིང་མེད་པ་དང་། བརྡ་མེད་པ་དང་། བཏགས་པ་མེད་པ་དང་། ཐ་སྙད་མེད་པ་དང་། མིང་དུ་གདགས་པ་མེད་པ་དང་། ལུས་མེད་པ་དང་། ལུས་ཀྱི་ལས་མེད་པ་དང་། ངག་མེད་པ་དང་། ངག་གི་ལས་མེད་པ་དང་། ཡིད་མེད་པ་དང་། ཡིད་ཀྱི་ལས་མེད་པ་དང་། སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་༄༤༠༧ཨ་༌༎ མེད་པ་དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ བཀའ་སྩལ་པ་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་མི་དམིགས་པའི་ཚུལ་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་རོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ༏་༏བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་སྤྱོད་པ་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འབྱུང་བར་འཚལ་བས་། རྟག་ཏུ་སྒྱུ་མའི་སྐྱེས་བུ་ལྟར་བསླབ་པར་བགྱི་ལགས་སོ་༎ དེ་ཅིའི་སླད་དུ་ཞེ་ན་། བཙུན་པ་བཅོམ་ལྡན་འདས་། འདི་ལྟར་འདི་ལྟ་སྟེ་། ཉེ་བར་ལེན་པའི་ཕུང་པོ་ལྔ་པོ་དག་། སྒྱུ་མའི་སྐྱེས་བུ་ལྟ་བུར་རིག་པར་བགྱི་བའི་སླད་དུའོ་༎ ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། འོ་ན་ཉེ་བར་ལེན་པའི་ཕུང་པོ་ལྔ་པོ་འདི་དག་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ དེ་ཅིའི་སླད་དུ་ཞེ་ན་། བཙུན་༄༤༠༧བ་བ་བཅོམ་ལྡན་འདས་། འདི་ལྟར་ཕུང་པོ་ལྔ་པོ་དག་ནི་དངོས་པོ་མ་མཆིས་པའི་ངོ་བོ་ཉིད་ལགས་ལ་། དངོས་པོ་མ་མཆིས་པའི་ངོ་བོ་ཉིད་དེའང་དམིགས་སུ་མ་མཆིས་པའི་སླད་དུའོ་༎ བཀའ་སྩལ་པ་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། རྨི་ལམ་ལྟ་བུའི་ཉེ་བར་ལེན་པའི་ཕུང་པོ་ལྔ་པོ་དག་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ དེ་ཅིའི་སླད་དུ་ཞེ་ན་། བཙུན་པ་བཅོམ་ལྡན་འདས་། འདི་ལྟར་རྨི་ལམ་ནི་དངོས་པོ་མ་མཆིས་པའི་ངོ་བོ་ཉིད་ལགས་ལ་། དངོས་པོ་མ་མཆིས་པའི་ངོ་བོ་ཉིད་དེའང་དམིགས་སུ་མ་མཆིས་པའི་སླད་དུའོ་༎ བཀའ་སྩལ་པ་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཕུང་པོ་ལྔ་པོ་དག་བྲག་ཅ་ལྟ་བུ་ཡིན་སྙམ་མམ་། དེ་བཞིན་དུ་མིག་ཡོར་ལྟ་བུ་དང་། སྨིག་རྒྱུ་ལྟ་བུ་དང་། སྤྲུལ་པ་ལྟ་བུ་ཡིན་སྙམ་མམ་། གསོལ་པ་། བཙུན་པ་བཅོམ་ལྡན་འདས་། དེ་ལྟར་ལགས་སོ་༎ བཀའ་སྩལ་པ་། ཤའ་རདབ༹་ཏིའི་བུ་། འདི་ཇི་སྙམ་དུ་སེམས་། ཅི་ཕུང་པོ་ལྔ་པོ་འདི་དག་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབས་ནས་། རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་སྙམ་མམ་། གསོལ་པ་། བཙུན་པ་བཅོམ་ལྡན་འདས་། མ་ལགས་སོ་༎ དེ་ཅིའི་སླད་དུ་ཞེ་ན་། བཙུན་པ་བཅོམ་ལྡན་འདས་། འདི་ལྟར་གཟུགས་ནི་སྒྱུ་མ་ལྟ་བུ་ལགས་ཤིང་། དེ་བཞིན་༄༤༠༨ཨ་༌༎ དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ནི་སྒྱུ་མ་ལྟ་བུ་ལགས་ལ་། རྣམ་པར་ཤེས་པ་གང་ལགས་པ་དེ་ནི་དབང་པོ་དྲུག་ལགས་ལ༏་དབང་པོ་དྲུག་གང་ལགས་པ་དེ་ནི་ཉེ་བར་ལེན་པའི་ཕུང་པོ་ལྔ་པོ་རྣམས་ལགས་པའི་སླད་དུའོ་༎ བཙུན་པ་བཅོམ་ལྡན་འདས་། གཟུགས་ནི་རྨི་ལམ་ལྟ་བུ་ལགས་ལ་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ནི་རྨི་ལམ་ལྟ་བུ་ལགས་ཏེ་། རྣམ་པར་ཤེས་པ་གང་ལགས་པ་དེ་ནི་དབང་པོ་དྲུག་ལགས་ལ་། དབང་པོ་དྲུག་གང་ལགས་པ་དེ་ནི་ཉེ་བར་ལེན་པའི་ཕུང་པོ་ལྔ་པོ་དག་ལགས་ཏེ་། དེ་དག་ཀྱང་ནང་སྟོང་པ་ཉིད་ལ་མི་དམིགས་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་ལའང་མི་དམིགས་ལགས་སོ་༎ བཙུན་པ་བཅོམ་ལྡན་འདས་། འོ་ན་བྱང་ཆུབ་སེམས་དཔའ་ཐེག་པ་ལ་གསར་དུ་ཞུགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་འདི་ཐོས་ན་སྐྲག་ཅིང་དངང་ལ་། དངང་བར་མི་འགྱུར་ལགས་སམ༏་དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཐེག་པ་ལ་གསར་དུ་ཡང་དག་པར་ཞུགས་པས་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཐབས་ལ་མཁས་པའང་མ་ཡིན་། དགེ་བའི་བཤེས་གཉེན་གྱི་ལག་ཏུ་སོང་བའང་མ་ཡིན་། སྐྲག་༄༤༠༨བ་ཅིང་དངང་ལ་དངང་བར་འགྱུར་རོ་༎ གསོལ་པ་། བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་། གང་ལ་སྤྱོད་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་འདི་ཐོས་ནས་། མི་སྐྲག་མི་དངང་ཞིང་དངང་བར་མི་འགྱུར་བའི་ཐབས་ལ་མཁས་པ་གང་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ན་། རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་ཀྱིས་གཟུགས་མི་རྟག་ཅེས་བྱ་བའི་རྣམ་པར་སོ་སོར་རྟོག་སྟེ་། དེའང་མི་དམིགས་ལ་། དེ་བཞིན་དུ་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་ཀྱིས་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་མི་རྟག་ཅེས་བྱ་བའི་རྣམ་པར་སོ་སོར་རྟོག་ཅིང་དེའང་མི་དམིགས་ཏེ་། ཤའ་རདབ༹་ཏིའི་བུ་། འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཐབས་ལ་མཁས་པ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ན་། རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་ཀྱིས་གཟུགས་སྡུག་བསྔལ་བའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། ༄༤༠༩ཨ་༌༎ འདུ་བྱེད་རྣམས་དང་། རྣམ་པར་ཤེས་པ་སྡུག་བསྔལ་བའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་སྦྱར་ཏེ་། གཟུགས་བདག་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་བདག་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་གཟུགས་སྟོང་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྟོང་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། གཟུགས་མཚན་མ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་མཚན་མ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། གཟུགས་སྨོན་པ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྨོན་པ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། གཟུགས་ཞི་བའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ཞི་བའི་རྣམ་པར་སོ་སོར་རྟོག་སྟེ་། དེའང་མི་དམིགས་། གཟུགས་དབེན་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་༄༤༠༩བ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དབེན་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། གཟུགས་རྣམ་པར་བྱང་བའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་རྣམ་པར་བྱང་བའི་རྣམ་པར་སོ་སོར་རྟོག་སྟེ་། དེའང་མི་དམིགས་། གཟུགས་སྐྱེ་བ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྐྱེ་བ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། གཟུགས་འགག་པ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་འགག་པ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། གཟུགས་དངོས་པོ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དངོས་པོ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་པ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཐབས་ལ་མཁས་པ་ཡིན་ནོ་༎ ཤའ་རདབ༹་ཏིའི་བུ༏་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དེ་ལྟར་སོ་སོར་རྟོག་ཅིང་། གང་གི་ཚེ་སེམས་ཅན་ཐམས་ཅད་ལ་གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་མི་རྟག་ཅེས་བྱ་༄༤༡༠ཨ་༌༎ བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་སྡུག་བསྔལ་ཞེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་བདག་མེད་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་སྟོང་ཞེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་མཚན་མ་མེད་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་སྨོན་པ་མེད་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་ཞི་ཞེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་དབེན་ཞེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་སྐྱེ་བ་མེད་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་འགག་པ་མེད་ཅེས་བྱ་༄༤༡༠བ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་དངོས་པོ་མེད་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དེ་ནི་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་སྦྱིན་པའི་ཕ་རོལ་ཏུ་ཕྱིན་པའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་ཉན་ཐོས་དང་། རང་སངས་རྒྱས་དང་ལྡན་པའི་ཡིད་ལ་བྱེད་པ་དག་གིས་གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་མི་རྟག་ཅེས་བྱ་བར་ཡིད་ལ་མི་བྱེད་དེ་། དེའང་མི་དམིགས་པའི་ཚུལ་གྱིས་སོ་༎ གཟུགས་དང་། དེ་བཞིན་དུ་རྣམ་པར་ཤེས་པའི་བར་དུ་སྡུག་བསྔལ་ཞེས་བྱ་བར་ཡིད་ལ་མི་བྱེད་དེ་། དེའང་མི་དམིགས་པའི་ཚུལ་གྱིས་སོ་༎ དེ་བཞིན་དུ་སྦྱར་ཏེ་། ཉན་ཐོས་དང་། རང་སངས་རྒྱས་དང་ལྡན་པའི་ཡིད་ལ་བྱེད་པ་དག་གིས་གཟུགས་བདག་མེད་ཅེས་བྱ་བ་དང་། སྟོང་ཞེས་བྱ་བ་དང་། མཚན་མ་མེད་ཅེས་བྱ་བ་དང་། སྨོན་པ་མེད་ཅེས་བྱ་བ་དང་། ཞི་ཞེས་བྱ་བ་དང་། དབེན་ཞེས་བྱ་བ་དང་། རྣམ་པར་བྱང་ཞེས་བྱ་བ་དང་། སྐྱེ་བ་མེད་ཅེས་བྱ་བ་དང་། འགག་པ་མེད་ཅེས་བྱ་བ་དང་། དངོས་པོ་མེད་ཅེས་བྱ་བའི་བར་དུ་ཡིད་ལ་མི་བྱེད་དེ་། དེའང་མི་དམིགས་པའི་ཚུལ་གྱིས་སོ་༎ དེ་བཞིན་དུ་ཉན་ཐོས་དང་། རང་སངས་རྒྱས་ཀྱི་ཡིད་ལ་བྱེད་པ་དང་ལྡན་པ་དག་གིས་ཚོར་བ་དང་། འདུ་ཤེས་དང་། ༄༤༡༡ཨ་༌༎ འདུ་བྱེད་རྣམས་དང་། རྣམ་པར་ཤེས་པ་བདག་མེད་ཅེས་བྱ་བ་དང་། སྟོང་ཞེས་བྱ་བ་དང་། མཚན་མ་མེད་ཅེས་བྱ་བ་དང་། སྨོན་པ་མེད་ཅེས་བྱ་བ་དང་། ཞི་ཞེས་བྱ་བ་དང་། དབེན་ཞེས་བྱ་བ་དང་། རྣམ་པར་བྱང་ཞེས་བྱ་བ་དང་། སྐྱེ་བ་མེད་ཅེས་བྱ་བ་དང་། འགག་པ་མེད་ཅེས་བྱ་བ་དང་། དངོས་པོ་མེད་ཅེས་བྱ་བར་ཡིད་ལ་མི་བྱེད་ཅིང་། དེའང་མི་དམིགས་པའི་ཚུལ་གྱིས་ཏེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་མཆོག་ཏུ་འཛིན་པ་མེད་པ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་། གཟུགས་དང་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་མི་རྟག་པའི་རྣམ་པ་དང་། སྡུག་བསྔལ་བའི་རྣམ་པ་དང་། བདག་མེད་པའི་རྣམ་པ་དང་། སྟོང་པའི་རྣམ་པ་དང་། མཚན་མ་མེད་པའི་རྣམ་པ་དང་། སྨོན་པ་མེད་པའི་རྣམ་པ་དང་། ཞི་བའི་རྣམ་པ་དང་། དབེན་པའི་རྣམ་པ་དང་། རྣམ་པར་བྱང་བའི་རྣམ་པ་དང་། སྐྱེ་བ་མེད་པའི་རྣམ་པ་དང་། འགག་པ་མེད་པའི་རྣམ་པ་དང་། དངོས་པོ་མེད་པའི་རྣམ་པར་སོ་སོར་རྟོག་ཅིང་བཟོད་ལ་འདོད་པ་གང་ཡིན་པ་དེ་ནི་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་མི་འཁྲུག་པའི་བཟོད་པའི་ཕ་རོལ་ཏུ་༄༤༡༡བ་ཕྱིན་པ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་། རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པ་དག་གིས་གཟུགས་ལ་མི་རྟག་པའི་རྣམ་པར་སོ་སོར་རྟོག་སྟེ་པ་ནི་། ། དེའང་མི་དམིགས་པའི་ཚུལ་གྱིས་སོ་༎ དེ་བཞིན་དུ་སྡུག་བསྔལ་བའི་རྣམ་པ་དང་། བདག་མེད་པའི་རྣམ་པ་དང་། སྟོང་པའི་རྣམ་པ་དང་། མཚན་མ་མེད་པའི་རྣམ་པ་དང་། སྨོན་པ་མེད་པའི་རྣམ་པ་དང་། ཞི་བའི་རྣམ་པ་དང་། དབེན་པའི་རྣམ་པ་དང་། རྣམ་པར་བྱང་བའི་རྣམ་པ་དང་། སྐྱེ་བ་མེད་པའི་རྣམ་པ་དང་། འགག་པ་མེད་པའི་རྣམ་པ་དང་། དངོས་པོ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་པའི་ཚུལ་གྱིས་སོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ལ་མི་རྟག་པའི་རྣམ་པ་དང་། སྡུག་བསྔལ་བའི་རྣམ་པ་དང་། བདག་མེད་པའི་རྣམ་པ་དང་། སྟོང་པའི་རྣམ་པ་དང་། མཚན་མ་མེད་པའི་རྣམ་པ་དང་། སྨོན་པ་མེད་པའི་རྣམ་པ་དང་། ཞི་བའི་རྣམ་པ་དང་། དབེན་པའི་རྣམ་པ་དང་། རྣམ་པར་བྱང་བའི་རྣམ་པ་དང་། སྐྱེ་བ་མེད་པའི་རྣམ་པ་དང་། འགག་པ་མེད་པའི་རྣམ་པ་དང་། དངོས་པོ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་པའི་ཚུལ་གྱིས་རྟོག་ལ་། རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པའི་བརྩོན་པ་མི་འདོར་བ་གང་ཡིན་པ་དེ་ནི་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་༄༤༡༢ཨ་༌༎ རོལ་ཏུ་ཕྱིན་པ་ལ་སྤྱོད་པའི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཞེས་བྱའོ་༎
 एवम् एव शारद्वतीपुत्र बोधिसत्त्वा महासत्त्वाः सर्वधर्मान् पृथक् पश्यमाना अपि नाभिनिविशन्ति;	ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་གཟུགས་ལ་མི་རྟག་པའི་རྣམ་པར་སོ་སོར་རྟོག་སྟེ་། དེའང་མི་དམིགས་པའི་ཚུལ་གྱིས་སོ་༎ དེ་བཞིན་དུ་སྡུག་བསྔལ་བའི་རྣམ་པ་དང་། བདག་མེད་པའི་རྣམ་པ་དང་། སྟོང་པའི་རྣམ་པ་དང་། མཚན་མ་མེད་པའི་རྣམ་པ་དང་། སྨོན་པ་མེད་པའི་རྣམ་པ་དང་། ཞི་བའི་རྣམ་པ་དང་། དབེན་པའི་རྣམ་པ་དང་། རྣམ་པར་བྱང་བའི་རྣམ་པ་དང་། སྐྱེ་བ་མེད་པའི་རྣམ་པ་དང་། འགག་པ་མེད་པའི་རྣམ་པ་དང་། དངོས་པོ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་པའི་ཚུལ་གྱིས་སོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ལ་མི་རྟག་པའི་རྣམ་པ་དང་། སྡུག་བསྔལ་བའི་རྣམ་པ་དང་། བདག་མེད་པའི་རྣམ་པ་དང་། སྟོང་པའི་རྣམ་པ་དང་། མཚན་མ་མེད་པའི་རྣམ་པ་དང་། སྨོན་པ་མེད་པའི་རྣམ་པ་དང་། ཞི་བའི་རྣམ་པ་དང་། དབེན་པའི་རྣམ་པ་དང་། རྣམ་པར་བྱང་བའི་རྣམ་པ་དང་། སྐྱེ་བ་མེད་པའི་རྣམ་པ་དང་། འགག་པ་མེད་པའི་རྣམ་པ་དང་། དངོས་པོ་མེད་པའི་རྣམ་པར་སོ་སོར་རྟོག་སྟེ་། དེའང་མི་དམིགས་པའི་ཚུལ་གྱིས་རྟོག་པ་དང་། ཉན་ཐོས་དང་། རང་སངས་རྒྱས་དང་ལྡན་པའི་ཡིད་ལ་བྱེད་པ་དག་དང་། མི་དགེ་བའི་རྩ་བ་གང་དག་བླ་ན་མེད་པ་༄༤༡༢བ་ཡང་དག་པར་རྫོགས་པའི་བྱང་ཆུབ་ཀྱི་བར་ཆད་བྱེད་པ་དག་གི་སྐབས་མི་འབྱེད་པ་དེ་ནི་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་བསམ་གཏན་གྱི་ཕ་རོལ་ཏུ་ཕྱིན་པ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་། འདི་ལྟར་སོ་སོར་རྟོག་སྟེ་། གཟུགས་ཀྱི་སྟོང་པ་ཉིད་ཀྱིས་གཟུགས་སྟོང་སྟེ་། གཟུགས་ཉིད་ཀྱང་སྟོང་པ་ཉིད་དོ་༎ སྟོང་པ་ཉིད་ཀྱང་གཟུགས་སོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་སྟོང་པ་ཉིད་ཀྱིས་རྣམ་པར་ཤེས་པ་སྟོང་སྟེ་། རྣམ་པར་ཤེས་པ་ཉིད་ཀྱང་སྟོང་པ་ཉིད་དོ་༎ སྟོང་པ་ཉིད་ཀྱང་རྣམ་པར་ཤེས་པའོ་༎ དེ་བཞིན་དུ་མིག་གི་སྟོང་པ་ཉིད་ཀྱིས་མིག་སྟོང་སྟེ་། མིག་ཉིད་ཀྱང་སྟོང་པ་ཉིད་དོ་༎ སྟོང་པ་ཉིད་ཀྱང་མིག་གོ་། དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་སྟོང་པ་ཉིད་ཀྱིས་ཡིད་སྟོང་སྟེ་། ཡིད་ཉིད་ཀྱང་སྟོང་པ་ཉིད་དོ་༎ སྟོང་པ་ཉིད་ཀྱང་ཡིད་དོ་༎ དེ་བཞིན་དུ་སྦྱར་ཏེ་། མིག་གི་འདུས་ཏེ་རེག་པའི་རྐྱེན་གྱིས་ཚོར་བའི་བར་གྱི་སྟོང་པ་ཉིད་ཀྱིས་མིག་གི་འདུས་ཏེ་རེག་པའི་རྐྱེན་གྱིས་ཚོར་བ་སྟོང་སྟེ་། མིག་གི་འདུས་ཏེ་རེག་པའི་རྐྱེན་གྱིས་ཚོར་བ་ཉིད་ཀྱང་སྟོང་པ་ཉིད་དོ་༎ སྟོང་པ་ཉིད་ཀྱང་མིག་གི་འདུས་ཏེ་རེག་པའི་རྐྱེན་གྱིས་ཚོར་བའོ་༎ དེ་བཞིན་དུ་ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བའི་བར་གྱི་སྟོང་པ་ཉིད་ཀྱིས་ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་སྟོང་སྟེ་། ཡིད་༄༤༡༣ཨ་༌༎ ཀྱི་འདུས་ཏེ་རེག་པའི་རྐྱེན་གྱིས་ཚོར་བ་ཉིད་ཀྱང་སྟོང་པ་ཉིད་དོ་༎ སྟོང་པ་ཉིད་ཀྱང་ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བའོ་༎ དེ་བཞིན་དུ་དྲན་པ་ཉེ་བར་བཞག་པའི་སྟོང་པ་ཉིད་ཀྱིས་དྲན་པ་ཉེ་བར་བཞག་པ་རྣམས་སྟོང་སྟེ་། དྲན་པ་ཉེ་བར་བཞག་པ་རྣམས་ཉིད་ཀྱང་སྟོང་པ་ཉིད་དོ་༎ སྟོང་པ་ཉིད་ཀྱང་དྲན་པ་ཉེ་བར་བཞག་པ་རྣམས་སོ་༎ འཕགས་པའི་ལམ་ཡན་ལག་བརྒྱད་པའི་བར་གྱི་སྟོང་པ་ཉིད་ཀྱིས་འཕགས་པའི་ལམ་ཡན་ལག་བརྒྱད་པ་སྟོང་སྟེ་། འཕགས་པའི་ལམ་ཡན་ལག་བརྒྱད་པ་ཉིད་ཀྱང་སྟོང་པ་ཉིད་དོ་༎ སྟོང་པ་ཉིད་ཀྱང་འཕགས་པའི་ལམ་ཡན་ལག་བརྒྱད་པའོ་༎ དེ་བཞིན་དུ་དེ་བཞིན་གཤེགས་པའི་སྟོབས་བཅུའི་སྟོང་པ་ཉིད་ཀྱིས་དེ་བཞིན་གཤེགས་པའི་སྟོབས་བཅུ་སྟོང་སྟེ་། དེ་བཞིན་གཤེགས་པའི་སྟོབས་བཅུ་ཉིད་ཀྱང་སྟོང་པ་ཉིད་དོ་༎ སྟོང་པ་ཉིད་ཀྱང་དེ་བཞིན་གཤེགས་པའི་སྟོབས་བཅུའོ་༎ དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་གྱི་སྟོང་པ་ཉིད་ཀྱིས་སངས་རྒྱས་ཀྱི་ཆོས་རྣམས་སྟོང་སྟེ་། སངས་རྒྱས་ཀྱི་ཆོས་རྣམས་ཉིད་ཀྱང་སྟོང་པ་ཉིད་དོ་༎ སྟོང་པ་ཉིད་ཀྱང་སངས་རྒྱས་ཀྱི་ཆོས་རྣམས་སོ་ཞེས་སོ་སོར་རྟོག་གོ་། དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས༏་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་ཟབ་པ་ལགས་ཏེ་། ཐེག་པ་ལ་གསར་དུ་ཡང་དག་པར་ཞུགས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་༄༤༡༣བ་འདི་ཐོས་ནས་སྐྲག་ཅིང་། དངང་ལ་དངང་བར་མི་འགྱུར་ལགས་གྲང་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་དགེ་བའི་རྩ་བ་དག་བསྐྱེད་པའང་མ་ཡིན་། སངས་རྒྱས་འབུམ་ཕྲག་མང་པོ་ལ་བསྙེན་བཀུར་བྱས་པའང་མ་ཡིན་། དགེ་བའི་རྩ་བ་མང་པོའི་ཉེ་བར་སྟོན་པས་ཉེ་བར་བསྟན་པའང་མ་ཡིན་། དགེ་བའི་བཤེས་གཉེན་གྱིས་ཡོངས་སུ་ཟིན་པའང་མ་ཡིན་། རྒྱ་ཆེན་པོ་ལ་མོས་པའང་མ་ཡིན་། ལུས་དང་ཡིད་ཀྱི་གནས་ངན་ལེན་དང་བྲལ་བའང་མ་ཡིན་། དགེ་བའི་རྩ་བ་འབར་བ་དང་ལྡན་པའང་མ་ཡིན་། དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་འདི་ཐོས་ན་སྐྲག་ཅིང་དངང་ལ་དངང་བར་འགྱུར་རོ་༎ དེ་ཅིའི་ཕྱིར་ཞེ་ན་། འདི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་འདི་ནི་། དགེ་བའི་རྩ་བ་མ་བསྐྱེད་པ་རྣམས་དང་། སངས་རྒྱས་འབུམ་ཕྲག་མང་པོ་ལ་བསྙེན་བཀུར་མ་བྱས་པ་རྣམས་དང་། དགེ་བའི་བཤེས་གཉེན་གྱིས་ཡོངས་སུ་མ་ཟིན་པ་རྣམས་དང་། མོས་པ་མེད་པ་རྣམས་དང་། ཉན་ཐོས་དང་། རང་སངས་རྒྱས་ཀྱི་ཐེག་པར་ལྷུང་བའི་བསམ་པ་ཅན་རྣམས་དང་། བརྩོན་འགྲུས་ཞན་པ་རྣམས་དང་། ལེ་ལོ་ཅན་རྣམས་དང་། སྲིད་པའི་བདེ་བ་མངོན་པར་འདོད་པ་རྣམས་ཀྱི་རྣ་ལམ་དུ་ནི་། ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་འདི་གྲགས་པར་མི་འགྱུར་བའི་ཕྱིར་རོ་༎ ཤའ་རདབ༹་ཏིའི་བུ་། དེ་ལྟ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་༄༤༡༤ཨ་༌༎ བྱེད་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ལ་བསླབ་པར་བྱའོ་༎ དེ་བཞིན་དུ་གཟུགས་ཡོངས་སུ་ཤེས་པར་འདོད་པ་དང་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ཡོངས་སུ་ཤེས་པར་འདོད་པ་དང་། དེ་བཞིན་དུ་མིག་ཡོངས་སུ་ཤེས་པར་འདོད་པ་དང་། དེ་བཞིན་དུ་ཡིད་ཀྱི་བར་དུ་ཡོངས་སུ་ཤེས་པར་འདོད་པ་དང་། དེ་བཞིན་དུ་གཟུགས་རྣམས་ཡོངས་སུ་ཤེས་པར་འདོད་པ་དང་། དེ་བཞིན་དུ་ཆོས་ཀྱི་བར་དུ་ཡོངས་སུ་ཤེས་པར་འདོད་པ་དང་། དེ་བཞིན་དུ་མིག་གི་ཁམས་ཡོངས་སུ་ཤེས་པར་འདོད་པ་དང་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡོངས་སུ་ཤེས་པར་འདོད་པ་དང་། དེ་བཞིན་དུ་མིག་གི་འདུས་ཏེ་རེག་པ་ཡོངས་སུ་ཤེས་པར་འདོད་པ་དང་། མིག་གི་འདུས་ཏེ་རེག་པའི་རྐྱེན་གྱིས་ཚོར་བ་ཡོངས་སུ་ཤེས་པར་འདོད་པ་དང་། དེ་བཞིན་དུ་སྦྱར་ཏེ་། ཡིད་ཀྱི་འདུས་ཏེ་རེག་པ་ཡོངས་སུ་ཤེས་པར་འདོད་པ་དང་། ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བའི་བར་དུ་ཡོངས་སུ་ཤེས་པར་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ཁོ་ན་ལ་བསླབ་པར་བྱའོ་༎ དེ་བཞིན་དུ་འདོད་ཆགས་དང་། ཞེ་སྡང་དང་། གཏི་མུག་སྤང་བར་འདོད་པ་དང་། འཇིག་ཚོགས་ལ་ལྟ་བ་སྤང་བར་འདོད་པ་དང་། དེ་བཞིན་དུ་ཐེ་ཚོམ་དང་། ཚུལ་ཁྲིམས་དང་། བརྟུལ་ཞུགས་མཆོག་ཏུ་འཛིན་པ་དང་། འདོད་པ་ལ་འདོད་ཆགས་༄༤༡༤བ་དང་། གནོད་སེམས་སྤང་བར་འདོད་པ་དང་། གཟུགས་ཀྱི་འདོད་ཆགས་དང་། གཟུགས་མེད་པའི་འདོད་ཆགས་དང་། མ་རིག་པ་དང་། ང་རྒྱལ་དང་། རྒོད་པ་སྤོང་བར་འདོད་པ་དང་། ཀུན་ཏུ་སྦྱོར་བ་དང་། བག་ལ་ཉལ་དང་། ཀུན་ནས་ལྡང་བ་ཐམས་ཅད་སྤང་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ཁོ་ན་ལ་བསླབ་པར་བྱའོ་༎ དེ་བཞིན་དུ་ཟས་བཞི་ཡོངས་སུ་ཤེས་པར་འདོད་པ་དང་། དེ་བཞིན་དུ་སྦྱོར་བ་བཞི་དང་། ཆུ་བོ་བཞི་དང་། མདུད་པ་བཞི་དང་། ཕྱིན་ཅི་ལོག་བཞི་སྤང་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་༎ དེ་བཞིན་དུ་མི་དགེ་བ་བཅུའི་ལས་ཀྱི་ལམ་དག་སྤང་བར་འདོད་པ་དང་། དགེ་བ་བཅུའི་ལས་ཀྱི་ལམ་ཡང་དག་པར་བསྒྲུབ་པར་འདོད་པ་དང་། རྫོགས་པར་བྱེད་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ཁོ་ན་ལ་བསླབ་པར་བྱའོ་༎ དེ་བཞིན་དུ་བསམ་གཏན་བཞི་དང་། གཟུགས་མེད་པའི་སྙོམས་པར་འཇུག་པ་བཞི་དང་། དྲན་པ་ཉེ་བར་བཞག་པ་བཞི་དང་། འཕགས་པའི་ལམ་ཡན་ལག་བརྒྱད་པའི་བར་ལ་བསྒོམ་པར་འདོད་པ་དང་། དེ་བཞིན་གཤེགས་པའི་སྟོབས་བཅུ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དག་བསྒོམ་པར་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ཁོ་ན་ལ་བསླབ་པར་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་ཅན་ཐམས་ཅད་ཀྱི་༄༤༡༥ཨ་༌༎ བསམ་པ་ཡོངས་སུ་རྫོགས་པར་བྱེད་པར་འདོད་པ་དང་། དགེ་བའི་རྩ་བ་གང་དག་ཡོངས་སུ་རྫོགས་པས་ནམ་ཡང་ངན་སོང་གསུམ་པོ་དག་ཏུ་མི་ལྟུང་བ་དང་། རིགས་དམའ་བ་དག་ཏུའང་མི་སྐྱེ་བ་དང་། ཉན་ཐོས་དང་། རང་སངས་རྒྱས་ཀྱི་སར་ཡང་ལྟུང་བར་མི་འགྱུར་བའི་དགེ་བའི་རྩ་བ་དེ་དག་ཡོངས་སུ་རྫོགས་པར་བྱེད་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ཁོ་ན་ལ་བསླབ་པར་བྱའོ་༎ ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་བ་ལས་། བསླབ་པའི་ལེའུ་ཞེས་བྱ་སྟེ་དྲུག་པའོ་༎༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་དགེ་བའི་བཤེས་གཉེན་གང་གིས་ཡོངས་སུ་ཟིན་ན་། དེ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་བསྟན་པ་འདི་ཐོས་ནས་། མི་སྐྲག་མི་དངང་ཞིང་དངང་བར་མི་འགྱུར་ལ་། ཉན་ཐོས་དང་། རང་སངས་རྒྱས་ཀྱི་སར་ཡང་མི་ལྟུང་བར་མྱུར་དུ་རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་བའི་དགེ་བའི་བཤེས་གཉེན་གང་ལགས་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎
 तद्यथा शारद्वतीपुत्र कश्चित् पुरुष आदर्शे मुखप्रतिबिम्बं दृष्ट्वैतन् मुखम् अस्तीति नाभिनिविशत्य्,	ཤའ་རདབ༹་ཏིའི་བུ་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ནི་གང་༄༤༡༥བ་གཟུགས་མི་རྟག་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་མི་རྟག་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་ལ་། དགེ་བའི་རྩ་བ་དེ་དག་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་དང་། རང་སངས་རྒྱས་ཀྱི་སར་ཡོངས་སུ་མི་བསྔོ་བ་སྟེ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ནི་གང་གཟུགས་སྡུག་བསྔལ་ཞེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྡུག་བསྔལ་ཞེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་ལ་། དགེ་བའི་རྩ་བ་དེ་དག་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་དང་། རང་སངས་རྒྱས་ཀྱི་སར་ཡོངས་སུ་མི་བསྔོ་བ་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ཡིན་ནོ༏་༏ཤའ་རདབ༹་ཏིའི་། བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ནི་། གང་གཟུགས་བདག་མེད་ཅེས་བྱ་བ་དང་། སྟོང་ཞེས་བྱ་བ་དང་། མཚན་མ་༄༤༡༦ཨ་༌༎ མེད་ཅེས་བྱ་བ་དང་། སྨོན་པ་མེད་ཅེས་བྱ་བ་དང་། ཞི་ཞེས་བྱ་བ་དང་། དབེན་ཞེས་བྱ་བ་དང་། རྣམ་པར་བྱང་ཞེས་བྱ་བ་དང་། སྐྱེ་བ་མེད་ཅེས་བྱ་བ་དང་། འགག་པ་མེད་ཅེས་བྱ་བ་དང་། དངོས་པོ་མེད་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་བདག་མེད་ཅེས་བྱ་བ་དང་། སྟོང་ཞེས་བྱ་བ་དང་། མཚན་མ་མེད་ཅེས་བྱ་བ་དང་། སྨོན་པ་མེད་ཅེས་བྱ་བ་དང་། ཞི་ཞེས་བྱ་བ་དང་། དབེན་ཞེས་བྱ་བ་དང་། རྣམ་པར་བྱང་ཞེས་བྱ་བ་དང་། སྐྱེ་བ་མེད་ཅེས་བྱ་བ་དང་། འགག་པ་མེད་ཅེས་བྱ་བ་དང་། དངོས་པོ་མེད་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་ལ་། དགེ་བའི་རྩ་བ་དེ་དག་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་དང་། རང་སངས་རྒྱས་ཀྱི་སར་ཡོངས་སུ་མི་བསྔོ་བ་སྟེ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ནི་གང་མིག་མི་རྟག་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། དེ་བཞིན་དུ་ཡིད་ཀྱི་བར་དུ་མི་རྟག་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་ལ་། དགེ་བའི་༄༤༡༦བ་རྩ་བ་དེ་དག་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་དང་རང་སངས་རྒྱས་ཀྱི་སར་ཡོངས་སུ་མི་བསྔོ་བ་སྟེ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ནི་གང་མིག་སྡུག་བསྔལ་ཞེས་བྱ་བ་དང་། བདག་མེད་ཅེས་བྱ་བ་དང་། སྟོང་ཞེས་བྱ་བ་དང་། མཚན་མ་མེད་ཅེས་བྱ་བ་དང་། སྨོན་པ་མེད་ཅེས་བྱ་བ་དང་། ཞི་ཞེས་བྱ་བ་དང་། དབེན་ཞེས་བྱ་བ་དང་། རྣམ་པར་བྱང་ཞེས་བྱ་བ་དང་། སྐྱེ་བ་མེད་ཅེས་བྱ་བ་དང་། འགག་པ་མེད་ཅེས་བྱ་བ་དང་། དངོས་པོ་མེད་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། ཡིད་ཀྱི་བར་དུའང་སྡུག་བསྔལ་ཞེས་བྱ་བ་དང་། བདག་མེད་ཅེས་བྱ་བ་དང་། སྟོང་ཞེས་བྱ་བ་དང་། མཚན་མ་མེད་ཅེས་བྱ་བ་དང་། སྨོན་པ་མེད་ཅེས་བྱ་བ་དང་། ཞི་ཞེས་བྱ་བ་དང་། དབེན་ཞེས་བྱ་བ་དང་། རྣམ་པར་བྱང་ཞེས་བྱ་བ་དང་། སྐྱེ་བ་མེད་ཅེས་བྱ་བ་དང་། འགག་པ་མེད་ཅེས་བྱ་བ་དང་། དངོས་པོ་མེད་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་ལ་། དགེ་བའི་རྩ་བ་དེ་དག་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་དང་། རང་སངས་རྒྱས་ཀྱི་སར་ཡོངས་སུ་མི་བསྔོ་བ་སྟེ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ཡིན་ནོ་༎ ཤའ་རདབ༹་༄༤༡༧ཨ་༌༎ ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ནི་། གང་མིག་གི་འདུས་ཏེ་རེག་པའི་རྐྱེན་གྱིས་ཚོར་བ་མི་རྟག་ཅེས་བྱ་བར་ཆོས་སྟོན་པ་དང་། དེ་བཞིན་དུ་ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བའི་བར་དུ་མི་རྟག་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་ལ་དགེ་བའི་རྩ་བ་དེ་དག་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་དང་། རང་སངས་རྒྱས་ཀྱི་སར་ཡོངས་སུ་མི་བསྔོ་བ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ཡིན་ནོ་༎ དེ་བཞིན་དུ་སྡུག་བསྔལ་ཞེས་བྱ་བ་དང་། བདག་མེད་ཅེས་བྱ་བ་དང་། སྟོང་ཞེས་བྱ་བ་དང་། མཚན་མ་མེད་ཅེས་བྱ་བ་དང་། སྨོན་པ་མེད་ཅེས་བྱ་བ་དང་། ཞི་ཞེས་བྱ་བ་དང་། དབེན་ཞེས་བྱ་བ་དང་། རྣམ་པར་བྱང་ཞེས་བྱ་བ་དང་། སྐྱེ་བ་མེད་ཅེས་བྱ་བ་དང་། འགག་པ་མེད་ཅེས་བྱ་བ་དང་། དངོས་པོ་མེད་ཅེས་བྱ་བར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་ལ་། དགེ་བའི་རྩ་བ་དེ་དག་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་དང་། རང་སངས་རྒྱས་ཀྱི་སར་ཡོངས་སུ་མི་བསྔོ་བ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་༄༤༡༧བ་སེམས་དཔའ་ཆེན་པོའི་དགེ་བའི་བཤེས་གཉེན་ནི་། གང་དྲན་པ་ཉེ་བར་བཞག་པ་བསྒོམ་པའི་ཕྱིར་ཆོས་སྟོན་པར་བྱེད་པ་ནས་། དྲན་པ་ཉེ་བར་བཞག་པ་དབེན་པ་ཉིད་ཀྱི་ཕྱིར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། དེ་བཞིན་དུ་ཡང་དག་པར་སྤོང་བ་བསྒོམ་པའི་ཕྱིར་དང་། རྫུ་འཕྲུལ་གྱི་རྐང་པ་བསྒོམ་པའི་ཕྱིར་དང་། དབང་པོ་དང་། སྟོབས་དང་། བྱང་ཆུབ་ཀྱི་ཡན་ལག་དང་། ལམ་བསྒོམ་པའི་ཕྱིར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། དེ་བཞིན་དུ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་བསྒོམ་པའི་ཕྱིར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་པ་དང་། དེ་བཞིན་དུ་དེ་བཞིན་གཤེགས་པའི་སྟོབས་བཅུ་བསྒོམ་པའི་ཕྱིར་ཆོས་སྟོན་པ་ནས་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དག་བསྒོམ་པའི་ཕྱིར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་ལ་། དགེ་བའི་རྩ་བ་དེ་དག་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་དང་། རང་སངས་རྒྱས་ཀྱི་སར་ཡོངས་སུ་མི་བསྔོ་བ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ནི་། གང་རྣམ་པ་ཐམས་ཅད་མཁྱེན་པ་ཉིད་བསྒོམ་པའི་ཕྱིར་ཆོས་སྟོན་པ་དང་། གང་བྱང་ཆུབ་༄༤༡༨ཨ་༌༎ བསྒོམ་པའི་ཕྱིར་ཆོས་སྟོན་ཅིང་། དེའང་མི་དམིགས་པའི་ཚུལ་གྱིས་སྟོན་ལ་། དགེ་བའི་རྩ་བ་དེ་དག་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་ཀྱི་སའམ་། རང་སངས་རྒྱས་ཀྱི་སར་ཡོངས་སུ་མི་བསྔོ་བ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་བའི་བཤེས་གཉེན་ཡིན་ནོ་༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་འདི་ཐོས་ནས་སྐྲག་ཅིང་། དངང་ལ་དངང་བར་འགྱུར་ཏེ་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཐབས་ལ་མི་མཁས་པ་ལགས་ཤིང་། སྡིག་པའི་གྲོགས་པོའི་སུག་པར་མཆིས་པ་ལགས་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པ་དག་དང་བྲལ་བས་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་ཞིང་། ཤེས་རབ་ཀྱི་ཕ་རོལ་ཏུ་ཕྱིན་པ་དེའང་དམིགས་ལ་། དེས་ཀྱང་རློམ་སེམས་སུ་བྱེད་པ་དང་། དེ་བཞིན་དུ་བསམ་གཏན་གྱི་ཕ་རོལ་ཏུ་ཕྱིན་པ་བསྒོམ་པ་དང་། བརྩོན་༄༤༡༨བ་འགྲུས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། སྦྱིན་པའི་ཕ་རོལ་ཏུ་ཕྱིན་པ་བསྒོམ་ཞིང་། སྦྱིན་པའི་ཕ་རོལ་ཏུ་ཕྱིན་པའི་བར་དེ་དག་ཀྱང་དམིགས་ལ་། སྦྱིན་པའི་ཕ་རོལ་ཏུ་ཕྱིན་པའི་བར་དེས་ཀྱང་རློམ་སེམས་སུ་བྱེད་པ་སྟེ་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཐབས་ལ་མི་མཁས་པ་ཡིན་ཞིང་། སྡིག་པའི་གྲོགས་པོའི་ལག་ཏུ་སོང་བ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པ་དག་དང་བྲལ་བས་དམིགས་པའི་ཚུལ་གྱིས་ནང་གཟུགས་སྟོང་ཞེས་བྱ་བར་ཡིད་ལ་བྱེད་པ་ནས་། ནང་གི་གཟུགས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་ཡིན་ཞེས་ཡིད་ལ་བྱེད་པ་དང་། དེ་བཞིན་དུ་དམིགས་པའི་ཚུལ་གྱིས་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ནང་སྟོང་ཞེས་བྱ་བར་ཡིད་ལ་བྱེད་པ་དང་། ནང་གི་གཟུགས་དེའང་ནང་སྟོང་པ་ཉིད་ནས་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་དམིགས་པར་བྱེད་པ་དང་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དེའང་ནང་སྟོང་པ་ཉིད་ནས་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་དམིགས་པར་བྱེད་ཅིང་། དེ་དག་གིས་ཀྱང་རློམ་སེམས་སུ་བྱེད་པ་དང་། དེ་བཞིན་དུ་མིག་ནང་སྟོང་པ་ཉིད་༄༤༡༩ཨ་༌༎ ཅེས་བྱ་བར་ཡིད་ལ་བྱེད་པ་ནས་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཅེས་བྱ་བའི་བར་དུ་ཡིད་ལ་བྱེད་ཅིང་། སྟོང་པ་དེ་དག་ཀྱང་དམིགས་ལ་། དེ་དག་གིས་ཀྱང་རློམ་སེམས་སུ་བྱེད་པ་དང་། དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་དམིགས་པའི་ཚུལ་གྱིས་ནང་སྟོང་པ་ཉིད་ཅེས་བྱ་བར་ཡིད་ལ་བྱེད་པ་ནས་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཅེས་བྱ་བའི་བར་དུ་ཡིད་ལ་བྱེད་ལ་། སྟོང་པ་དེ་དག་གིས་ཀྱང་རློམ་སེམས་སུ་བྱེད་པ་སྟེ་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཐབས་ལ་མི་མཁས་པ་ཡིན་ཞིང་། སྡིག་པའི་གྲོགས་པོའི་ལག་ཏུ་སོང་བ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་ཐབས་ལ་མི་མཁས་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ན་། དྲན་པ་ཉེ་བར་བཞག་པ་རྣམས་བསྒོམ་ཞིང་། དྲན་པ་ཉེ་བར་བཞག་པ་དེ་དག་ཀྱང་དམིགས་ལ་། དེ་དག་གིས་ཀྱང་རློམ་སེམས་སུ་བྱེད་པ་དང་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དག་བསྒོམ་ཞིང་། དེ་དག་ཀྱང་དམིགས་ལ་།
 एवम् एव शारद्वतीपुत्र बोधिसत्त्वा महासत्त्वाः सर्वधर्मान् पृथक् पश्यमाना अपि नाभिनिविशन्ति,	དེ་དག་གིས་ཀྱང་རློམ་སེམས་སུ་བྱེད་པ་སྟེ་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་། ཐབས་མི་མཁས་པས་ཐབས་ལ་མི་མཁས་པ་ཡིན་ཞིང་། སྡིག་པའི་གྲོགས་པོའི་༄༤༡༩བ་ལག་ཏུ་སོང་ལ་། ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་འདི་ཐོས་ནས་ཡང་སྐྲག་ཅིང་། དངང་ལ་དངང་བར་འགྱུར་རོ་༎༎ འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ༏་བམ་པོ་བདུན་པ་། དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་ཇི་ལྟར་ན་བྱང་ཆུབ་སེམས་དཔའ་སྡིག་པའི་གྲོགས་པོས་ཡོངས་སུ་ཟིན་པ་ལགས་ཤིང་། སྡིག་པའི་གྲོགས་པོ་གང་གིས་ཡོངས་སུ་བཟུང་བས་། ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་འདི་ཐོས་ནས་། སྐྲག་ཅིང་དངང་ལས་དངང་བར་འགྱུར་ལགས་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་དང་འབྲལ་བར་བྱེད་། འདུན་པ་ཟློག་པར་བྱེད་ཅིང་། དེ་བཞིན་དུ་བསམ་གཏན་གྱི་ཕ་རོལ་ཏུ་ཕྱིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། སྦྱིན་པའི་ཕ་རོལ་ཏུ་ཕྱིན་པ་དང་འབྲལ་བར་བྱེད་། འདུན་པ་ཟློག་པར་བྱེད་དེ༏་ཀྱེ་། རིགས་ཀྱི་བུ་འདི་ལ་བསླབ་པར་མི་བྱའོ་༎ དེ་ཅིའི་ཕྱིར་ཞེ་ན་། ཀྱེ་། ཕ་རོལ་ཏུ་ཕྱིན་པ་འདི་དག་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་༄༤༢༠ཨ་༌༎ རྣམས་ཀྱིས་གསུངས་ཤིང་བཤད་པ་མ་ཡིན་གྱི་། འདི་དག་ནི་སྙན་དངགས་མཁན་གྱིས་རང་བཟོར་བྱས་པ་ཡིན་ཏེ་། ཀྱེ་། འདི་དག་ནི་མཉན་པར་མི་བྱ་། གཟུང་བར་མི་བྱ་། ཀུན་ཆུབ་པར་མི་བྱ་། བཀླག་པར་མི་བྱ་། ཡིད་ལ་མི་བྱ་། གཞན་དག་ལའང་བསྟན་པར་མི་བྱའོ་ཞེས་ཟེར་བ་གང་ཡིན་པ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོར་རིག་པར་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོ་ནི་འདི་ལ་བདུད་སྡིག་ཅན་སངས་རྒྱས་ཀྱི་ཆ་བྱད་དུ་བསྒྱུར་ཅིང་། བྱང་ཆུབ་སེམས་དཔའི་དྲུང་དུ་འོངས་ནས་། ཀྱེ་། རིགས་ཀྱི་བུ་ཤེས་རབ་ཀྱི་ཕ་རོལ་ཏུ་ཕྱིན་པ་འདིས་ཁྱོད་ལ་ཅི་ཞིག་བྱ་། དེ་བཞིན་དུ་བསམ་གཏན་གྱི་ཕ་རོལ་ཏུ་ཕྱིན་པས་ཅི་ཞིག་བྱ་། བརྩོན་འགྲུས་ཀྱི་ཕ་རོལ་ཏུ་ཕྱིན་པས་ཅི་ཞིག་བྱ་། བཟོད་པའི་ཕ་རོལ་ཏུ་ཕྱིན་པས་ཅི་ཞིག་བྱ་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པས་ཅི་ཞིག་བྱ་། སྦྱིན་པའི་ཕ་རོལ་ཏུ་ཕྱིན་པས་ཅི་ཞིག་བྱ་ཞེས་ཕ་རོལ་ཏུ་ཕྱིན་པ་དྲུག་དང་འབྲལ་བར་བྱེད་པའི་བདུད་ཀྱི་ལས་དག་མི་སྟོན་ཅིང་། བདུད་ཀྱི་ཉེས་པ་དག་མི་བརྗོད་པ་གང་ཡིན་པ་སྟེ༏་ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོར་རིག་པར་བྱའོ་༎ ཤའ་རདབ༹་ཏིའི་བུ་། གཞན་ཡང་བདུད་སྡིག་ཅན་སངས་རྒྱས་ཀྱི་ཆ་༄༤༢༠བ་བྱད་དུ་བསྒྱུར་ཅིང་། བྱང་ཆུབ་སེམས་དཔའ་སེམས་དཔའ་ཆེན་པོའི་དྲུང་དུ་འོངས་ནས་། དེ་ལ་ཉན་ཐོས་དང་། རང་སངས་རྒྱས་དང་ལྡན་པའི་མདོའི་སྡེ་དང་། རྟོགས་པ་བརྗོད་པའི་སྡེ་དང་། གཏན་ལ་ཕབ་པར་བསྟན་པའི་སྡེའི་བར་དུ་སྟོན་པར་བྱེད་། རབ་ཏུ་སྟོན་པར་བྱེད་། རྣམ་པར་འབྱེད་པར་བྱེད་། གསལ་བར་བྱེད་། ཡང་དག་པར་རབ་ཏུ་སྟོན་པར་བྱེད་པའི་བདུད་ཀྱི་ལས་དེ་ལྟ་བུ་དེ་དག་མི་བརྗོད་མི་སྟོན་ཅིང་། ཡང་དག་པར་རྟོགས་པར་མི་བྱེད་པ་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོར་རིག་པར་བྱའོ་༎ ཤའ་རདབ༹་ཏིའི་བུ་། གཞན་ཡང་བདུད་སྡིག་ཅན་སངས་རྒྱས་ཀྱི་ཆ་བྱད་དུ་བསྒྱུར་ཅིང་། བྱང་ཆུབ་སེམས་དཔའ་སེམས་དཔའ་ཆེན་པོའི་དྲུང་དུ་འོངས་ནས་། འདི་སྐད་དུ་། ཀྱེ་། རིགས་ཀྱི་བུ་ཁྱོད་ནི་བྱང་ཆུབ་སེམས་དཔའ་མ་ཡིན་ནོ་༎ ཁྱོད་ལ་ནི་བྱང་ཆུབ་ཀྱི་སེམས་ཀྱང་མེད་དོ་༎ ཁྱོད་ནི་ཕྱིར་མི་ལྡོག་པའང་མ་ཡིན་ནོ་༎ ཁྱོད་ཀྱིས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་ཡང་མི་ནུས་སོ་ཞེས་ཟེར་བའི་བདུད་ཀྱི་ལས་དེ་ལྟ་བུ་དེ་དག་མི་བརྗོད་མི་སྟོན་ཅིང་། ཡང་དག་པར་རྟོགས་པར་མི་བྱེད་པ་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོར་རིག་པར་བྱའོ་༎ ཤའ་རདབ༹་ཏིའི་བུ་། གཞན་ཡང་བདུད་སྡིག་ཅན་སངས་རྒྱས་ཀྱི་ཆ་བྱད་དུ་བསྒྱུར་ཅིང་། བྱང་ཆུབ་སེམས་དཔའ་སེམས་དཔའ་ཆེན་པོའི་དྲུང་དུ་འོངས་ནས་། འདི་སྐད་༄༤༢༡ཨ་༌༎ དུ་རིགས་ཀྱི་བུ་མིག་ནི་བདག་དང་བདག་གིས་སྟོང་ངོ་༎ རིགས་ཀྱི་བུ་དེ་བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ནི་བདག་དང་བདག་གིས་སྟོང་ངོ་༎ རིགས་ཀྱི་བུ་། དེ་བཞིན་དུ་སྦྱར་ཏེ་། མིག་གི་འདུས་ཏེ་རེག་པའི་རྐྱེན་གྱིས་ཚོར་བའི་བར་ནི་བདག་དང་བདག་གིས་སྟོང་པ་ནས་། ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བའི་བར་ནི་བདག་དང་བདག་གིས་སྟོང་ངོ་༎ དེ་བཞིན་དུ་སྦྱིན་པའི་ཕ་རོལ་ཏུ་ཕྱིན་པ་སྟོང་པ་ནས་། ཤེས་རབ་ཀྱི་ཕ་རོལ་ཏུ་ཕྱིན་པའི་བར་ནི་བདག་དང་བདག་གིས་སྟོང་ངོ་༎ དེ་བཞིན་དུ་དྲན་པ་ཉེ་བར་བཞག་པ་རྣམས་སྟོང་པ་ནས་། འཕགས་པའི་ལམ་ཡན་ལག་བརྒྱད་པའི་བར་དང་། རྣམ་པར་ཐར་པའི་སྒོ་གསུམ་གྱི་བར་ནི་བདག་དང་བདག་གིས་སྟོང་ངོ་༎ དེ་བཞིན་དུ་དེ་བཞིན་གཤེགས་པའི་སྟོབས་བཅུ་ནས་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ནི་བདག་དང་བདག་གིས་སྟོང་ན་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པས་ཁྱོད་ལ་ཅི་ཞིག་བྱ་ཞེས་ཟེར་བའི་བདུད་ཀྱི་ལས་དེ་ལྟ་བུ་དེ་དག་དེ་ལ་མི་བརྗོད་མི་སྟོན་ཅིང་། ཡང་དག་པར་རྟོགས་པར་མི་བྱེད་པ་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོར་རིག་པར་བྱའོ་༎ ཤའ་རདབ༹་ཏིའི་བུ་། གཞན་ཡང་བདུད་སྡིག་ཅན་རང་སངས་རྒྱས་ཀྱི་ཆ་བྱད་༄༤༢༡བ་དུ་བསྒྱུར་ཅིང་། བྱང་ཆུབ་སེམས་དཔའ་སེམས་དཔའ་ཆེན་པོའི་དྲུང་དུ་འོངས་ནས་། འདི་སྐད་དུ་། ཀྱེ་། རིགས་ཀྱི་བུ་ཤར་ཕྱོགས་ནི་སངས་རྒྱས་བཅོམ་ལྡན་འདས་རྣམས་དང་། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དང་། ཉན་ཐོས་རྣམས་ཀྱིས་སྟོང་སྟེ་། འདི་ལ་སངས་རྒྱས་བཅོམ་ལྡན་འདས་རྣམས་དང་། བྱང་ཆུབ་སེམས་དཔའ་རྣམས་མེད་། ཉན་ཐོས་རྣམས་མེད་དེ༏་ཤར་ཕྱོགས་ལ་ཇི་ལྟ་བ་བཞིན་དུ་། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཀྱང་དེ་བཞིན་ནོ་ཞེས་ཟེར་བའི་བདུད་ཀྱི་ལས་དེ་ལྟ་བུ་དེ་དག་དེ་ལ་མི་བརྗོད་མི་སྟོན་ཅིང་། ཡང་དག་པར་རྟོགས་པར་མི་བྱེད་པ་གང་ཡིན་པ་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོར་རིག་པར་བྱའོ་༎ ཤའ་རདབ༹་ཏིའི་བུ་། གཞན་ཡང་བདུད་སྡིག་ཅན་ཉན་ཐོས་ཀྱི་ཆ་བྱད་དུ་བསྒྱུར་ཅིང་། བྱང་ཆུབ་སེམས་དཔའ་སེམས་དཔའ་ཆེན་པོའི་དྲུང་དུ་འོངས་ནས་། ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པ་དག་ཟློག་ཅིང་། ཉན་ཐོས་དང་། རང་སངས་རྒྱས་དང་ལྡན་པའི་ཡིད་ལ་བྱེད་པ་དག་སྟོན་ཏེ་། དེ་དག་རྗེས་སུ་སྟོན་པར་བྱེད་པའི་བདུད་ཀྱི་ལས་དེ་ལྟ་བུ་དེ་དག་དེ་ལ་མི་བརྗོད་མི་སྟོན་ཅིང་། ཡང་དག་པར་རྟོགས་པར་མི་བྱེད་པ་གང་ཡིན་པ་དེ་ནི་། བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོར་རིག་པར་བྱའོ་༎ ཤའ་རདབ༹་ཏིའི་བུ་། གཞན་ཡང་བདུད་སྡིག་ཅན་མཁན་པོ་དང་། སློབ་དཔོན་གྱི་༄༤༢༢ཨ་༌༎ ཆ་བྱད་དུ་བསྒྱུར་ཅིང་འོངས་ནས་། བྱང་ཆུབ་སེམས་དཔའི་སྤྱོད་པ་དང་འབྲལ་བར་བྱེད་། རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པ་དག་དང་འབྲལ་བར་བྱེད་། དྲན་པ་ཉེ་བར་བཞག་པ་དག་དང་འབྲལ་བར་བྱེད་པ་ནས་དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དག་དང་འབྲལ་བར་བྱེད་ལ་། སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དག་དང་སྦྱོར་བར་བྱེད་། ཡང་དག་པར་འཛིན་དུ་འཇུག་ཅིང་། འདི་སྐད་དུ་། ཀྱེ་། རིགས་ཀྱི་བུ་ཁྱོད་ཀྱིས་ཆོས་འདི་དག་བསྒོམས་ལ༏་ཉན་ཐོས་ཀྱི་ས་མངོན་དུ་གྱིས་ཤིག་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པས་ཁྱོད་ལ་ཅི་ཞིག་བྱ་ཞེས་ཟེར་བའི་བདུད་ཀྱི་ལས་དེ་ལྟ་བུ་དེ་དག་མི་བརྗོད་མི་སྟོན་ཅིང་། ཡང་དག་པར་རྟོགས་པར་མི་བྱེད་པ་གང་ཡིན་པ་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོར་རིག་པར་བྱའོ་༎ ཤའ་རདབ༹་ཏིའི་བུ་། གཞན་ཡང་བདུད་སྡིག་ཅན་མི་སྣང་བའི་ཆ་བྱད་དུ་བསྒྱུར་ཅིང་། བྱང་ཆུབ་སེམས་དཔའ་སེམས་དཔའ་ཆེན་པོའི་དྲུང་དུ་འོངས་ནས་། འདི་སྐད་དུ་རིགས་ཀྱི་བུ་ཚུར་ཤོག་། གང་གི་དོན་དུ་བསྐལ་པ་ཚད་མེད་གྲངས་མེད་པར་འཁོར་བ་ན་འཁོར་ཞིང་ལག་པ་བཅད་པ་དང་། རྐང་པ་བཅད་པ་དང་། མགོ་བཅད་པ་དཔག་ཏུ་མེད་པ་དག་ཉམས་སུ་མྱོང་བར་འགྱུར་༄༤༢༢བ་ཞིང༏་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པས་ཁྱོད་ལ་ཅི་ཞིག་བྱ་། གང་ལ་རྒྱུན་དུ་ཞུགས་པའི་འབྲས་བུ་མངོན་སུམ་དུ་བྱ་བར་ཡོད་པ་དེ་ལ་བརྩོན་པར་གྱིས་ཤིག་། གང་ལ་དགྲ་བཅོམ་པ་ཉིད་ཀྱི་འབྲས་བུ་མངོན་སུམ་དུ་བྱ་བར་ཡོད་པ་དེ་ལ་བརྩོན་པར་གྱིས་ཤིག་ཅེས་ཟེར་བའི་བདུད་ཀྱི་ལས་དེ་ལྟ་བུ་དེ་དག་དེ་ལ་མི་བརྗོད་མི་ཤིག་། སྟོན་ཅིང་། ཡང་དག་པར་རྟོགས་པར་མི་བྱེད་པ་དེ་ནི་། བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོར་རིག་པར་བྱའོ་༎ ཤའ་རདབ༹་ཏིའི་བུ་། གཞན་ཡང་བདུད་སྡིག་ཅན་དགེ་སློང་གི་ཆ་བྱད་དུ་བསྒྱུར་ཅིང་། བྱང་ཆུབ་སེམས་དཔའ་སེམས་དཔའ་ཆེན་པོའི་དྲུང་དུ་འོངས་ནས་། དེ་ལ་མིག་མི་རྟག་ཅེས་བྱ་བར་དམིགས་པའི་ཚུལ་གྱི་ཆོས་སྟོན་། དེ་བཞིན་དུ་སྡུག་བསྔལ་ཞེས་བྱ་བ་དང་། བདག་མེད་ཅེས་བྱ་བ་དང་། སྟོང་ཞེས་བྱ་བ་དང་། མཚན་མ་མེད་ཅེས་བྱ་བ་དང་། སྨོན་པ་མེད་ཅེས་བྱ་བ་དང་། ཞི་ཞེས་བྱ་བ་དང་། དབེན་ཞེས་བྱ་བ་དང་། རྣམ་པར་བྱང་ཞེས་བྱ་བ་དང་། སྐྱེ་བ་མེད་ཅེས་བྱ་བ་དང་། འགག་པ་མེད་ཅེས་བྱ་བ་དང་། དངོས་པོ་མེད་ཅེས་བྱ་བར་དམིགས་པའི་ཚུལ་གྱིས་ཆོས་སྟོན་། དེ་བཞིན་དུ་ཇི་ལྟར་མིག་ལ་སྦྱར་བ་དེ་བཞིན་དུ་ཡིད་ཀྱི་བར་ལའང་རྒྱ་ཆེར་སྦྱར་བར་བྱ་སྟེ་། དེ་བཞིན་དུ་དྲན་པ་ཉེ་བར་བཞག་པ་རྣམས་མི་རྟག་ཅེས་བྱ་བར་དམིགས་པའི་ཚུལ་གྱིས་ཆོས་སྟོན་ཅིང་། དེ་བཞིན་དུ་སྡུག་བསྔལ་ཞེས་བྱ་བ་དང་། བདག་མེད་༄༤༢༣ཨ་༌༎ ཅེས་བྱ་བ་དང་། སྟོང་ཞེས་བྱ་བ་དང་། མཚན་མ་མེད་ཅེས་བྱ་བ་དང་། སྨོན་པ་མེད་ཅེས་བྱ་བ་དང་། ཞི་ཞེས་བྱ་བ་དང་། དབེན་ཞེས་བྱ་བ་དང་། རྣམ་པར་བྱང་ཞེས་བྱ་བ་དང་། སྐྱེ་བ་མེད་ཅེས་བྱ་བ་དང་། འགག་པ་མེད་ཅེས་བྱ་བ་དང་། དངོས་པོ་མེད་ཅེས་བྱ་བར་དམིགས་པའི་ཚུལ་གྱིས་ཆོས་སྟོན་པ་དང་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་དམིགས་པའི་ཚུལ་གྱིས་ཆོས་སྟོན་པ་དང་། དེ་བཞིན་དུ་དེ་བཞིན་གཤེགས་པའི་སྟོབས་བཅུ་མི་རྟག་ཅེས་བྱ་བར་དམིགས་པའི་ཚུལ་གྱིས་ཆོས་། སྟོན་པ་དང་། དེ་བཞིན་དུ་སྡུག་བསྔལ་ཞེས་བྱ་བ་དང་། བདག་མེད་ཅེས་བྱ་བ་དང་། སྟོང་ཞེས་བྱ་བ་དང་། མཚན་མ་མེད་ཅེས་བྱ་བ་དང་། སྨོན་པ་མེད་ཅེས་བྱ་བ་དང་། ཞི་ཞེས་བྱ་བ་དང་། དབེན་ཞེས་བྱ་བ་དང་། རྣམ་པར་བྱང་ཞེས་བྱ་བ་དང་། སྐྱེ་བ་མེད་ཅེས་བྱ་བ་དང་། འགག་པ་མེད་ཅེས་བྱ་བ་དང་། དངོས་པོ་མེད་ཅེས་བྱ་བར་དམིགས་པའི་ཚུལ་གྱིས་ཆོས་སྟོན་པའི་བདུད་ཀྱི་ལས་དེ་ལྟ་བུ་དེ་དག་མི་བརྗོད་མི་སྟོན་ཅིང་། ཡང་དག་པར་རྟོགས་པར་མི་བྱེད་པ་འདི་ནི་། བྱང་ཆུབ་སེམས་དཔའ་སེམས་དཔའ་ཆེན་པོའི་སྡིག་པའི་གྲོགས་པོར་རིག་པར་བྱ་སྟེ་། རིག་ནས་ཀྱང་ཡོངས་སུ་སྤོང་བར་བྱའོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་༄༤༢༣བ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོ་ཐབས་ལ་མཁས་པ་གང་དང་ལྡན་ན་། དགེ་བའི་བཤེས་གཉེན་གྱིས་ཡོངས་སུ་ཟིན་པ་ལགས་ཤིང་སྡིག་པའི་གྲོགས་པོ་རྣམ་པར་སྤངས་པ་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། གང་གི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་བདག་ཏུ་ལྟ་བ་སྤོང་བའི་ཕྱིར་སེམས་ཅན་རྣམས་ལ་ཆོས་སྟོན་པ་དང་། དེ་བཞིན་དུ་སེམས་ཅན་དུ་ལྟ་བ་སྤང་བའི་ཕྱིར་དང་། སྐྱེ་བ་པོར་ལྟ་བ་དང་། སྲོག་ཏུ་ལྟ་བ་དང་། གསོ་བར་ལྟ་བ་དང་། གང་ཟག་ཏུ་ལྟ་བ་དང་། ཤེད་ལས་སྐྱེས་དང་། ཤེད་བུ་དང་། བྱེད་དུ་འཇུག་པ་པོ་དང་། བྱེད་པ་པོ་དང་། སློང་བ་པོ་དང་། ཀུན་ནས་སློང་བ་པོ་དང་། ཚོར་བ་པོ་དང་། ཚོར་བར་བྱེད་པ་པོ་དང་། ཤེས་པ་པོ་དང་། མཐོང་བ་པོར་ལྟ་བ་སྤང་བའི་ཕྱིར་སེམས་ཅན་རྣམས་ལ་ཆོས་སྟོན་པ་དང་། དེ་བཞིན་དུ་ཆད་པ་དང་། རྟག་པར་ལྟ་བ་སྤང་བའི་ཕྱིར་སེམས་ཅན་རྣམས་ལ་ཆོས་སྟོན་པ་དང་། དེ་བཞིན་དུ་ཡོད་པར་ལྟ་བ་དང་། མེད་པར་ལྟ་བ་དང་། ཕུང་པོར་ལྟ་བ་དང་། ཁམས་སུ་ལྟ་བ་དང་། སྐྱེ་མཆེད་དུ་ལྟ་བ་དང་། བདེན་པར་ལྟ་བ་དང་། རྟེན་ཅིང་འབྲེལ་པར་འབྱུང་བར་ལྟ་བ་སྤང་བའི་ཕྱིར་། སེམས་ཅན་རྣམས་ལ་ཆོས་སྟོན་པ་དང་། དེ་བཞིན་དུ་དྲན་པ་ཉེ་བར་བཞག་པ་རྣམས་སུ་ལྟ་བ་ནས་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དུ་ལྟ་བ་སྤང་༄༤༢༤ཨ་༌༎ བའི་ཕྱིར་སེམས་ཅན་རྣམས་ལ་ཆོས་སྟོན་པ་དང་། དེ་བཞིན་དུ་དེ་བཞིན་གཤེགས་པའི་སྟོབས་བཅུར་ལྟ་བ་སྤང་བའི་ཕྱིར་སེམས་ཅན་རྣམས་ལ་ཆོས་སྟོན་པ་དང་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་ལྟ་བ་སྤང་བའི་ཕྱིར་སེམས་ཅན་རྣམས་ལ་ཆོས་སྟོན་པ་དང་། དེ་བཞིན་དུ་སེམས་ཅན་ཡོངས་སུ་སྨིན་པར་བྱ་བར་ལྟ་བ་དང་། སངས་རྒྱས་ཀྱི་ཞིང་ཡོངས་སུ་དག་པར་བྱ་བར་ལྟ་བ་དང་། བྱང་ཆུབ་ཏུ་ལྟ་བ་དང་། སངས་རྒྱས་སུ་ལྟ་བ་དང་། ཆོས་ཀྱི་འཁོར་ལོ་བསྐོར་བར་ལྟ་བ་སྤང་བའི་ཕྱིར་སེམས་ཅན་རྣམས་ལ་ཆོས་སྟོན་པ་སྟེ་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་དགེ་བའི་བཤེས་གཉེན་གྱིས་ཡོངས་སུ་ཟིན་པ་དང་། སྡིག་པའི་གྲོགས་པོ་རྣམ་པར་སྤངས་པ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་གང་བདག་ཏུ་ལྟ་བ་སྤོང་བའི་ཕྱིར་སེམས་ཅན་རྣམས་ལ་ཆོས་སྟོན་པ་ནས་དེ་བཞིན་དུ་སྦྱར་ཏེ་། ཆོས་ཀྱི་འཁོར་ལོ་བསྐོར་བའི་བར་དུ་ལྟ་བ་སྤང་བའི་ཕྱིར་། སེམས་ཅན་རྣམས་ལ་ཆོས་སྟོན་པ་དེ་ཐམས་ཅད་མི་དམིགས་པའི་ཚུལ་གྱིས་ཆོས་སྟོན་ན་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཐབས་ལ་མཁས་པས་ཡོངས་སུ་ཟིན་པ་དང་། སྡིག་པའི་གྲོགས་པོ་རྣམ་པར་སྤངས་པའི་༄༤༢༤བ་བར་དུ་ཡིན་ནོ་༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ལྟ་བའི་རྣམ་པ་ཐམས་ཅད་སྤང་བའི་སླད་དུ་སེམས་ཅན་རྣམས་ལ་ཆོས་སྟོན་ལགས་ན་། བཅོམ་ལྡན་འདས་། དེ་ཅིའི་སླད་དུ་བྱང་ཆུབ་སེམས་དཔའ་སེམས་དཔའ་ཆེན་པོ་གཟུགས་སུ་ལྟ་བར་འགྱུར་ལགས་། དེ་བཞིན་དུ་ཚོར་བར་ལྟ་བ་དང་། འདུ་ཤེས་སུ་ལྟ་བ་དང་། འདུ་བྱེད་དུ་ལྟ་བ་དང་། རྣམ་པར་ཤེས་པར་ལྟ་བ་ལགས་། དེ་བཞིན་དུ་མིག་ཏུ་ལྟ་བ་ལགས་ཤིང་། དེ་བཞིན་དུ་སྦྱར་ཏེ་། ཡིད་ཀྱི་བར་དུ་ལྟ་བ་ལགས་། དེ་བཞིན་དུ་གཟུགས་སུ་ལྟ་བ་ལགས་ཤིང་། དེ་བཞིན་དུ་སྦྱར་ཏེ་། ཆོས་ཀྱི་བར་དུ་ལྟ་བ་ལགས་། དེ་བཞིན་དུ་མིག་གི་ཁམས་སུ་ལྟ་བར་འགྱུར་བ་ནས་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ལྟ་བ་ལགས་། དེ་བཞིན་དུ་གཟུགས་ཀྱི་ཁམས་སུ་ལྟ་བར་འགྱུར་བ་ནས་། དེ་བཞིན་དུ་སྦྱར་ཏེ་། ཆོས་ཀྱི་ཁམས་ཀྱི་བར་དུ་ལྟ་བ་ལགས་། དེ་བཞིན་དུ་དྲན་པ་ཉེ་བར་བཞག་པར་ལྟ་བ་ནས་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དུ་ལྟ་བ་ལགས་། དེ་བཞིན་དུ་དེ་བཞིན་གཤེགས་པའི་སྟོབས་བཅུར་ལྟ་བ་ལགས་ཤིང་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་ལྟ་བ་༄༤༢༥ཨ་༌༎ ལགས༏་དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ༏་འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ཐབས་ལ་མི་མཁས་པས་གཟུགས་དམིགས་ཤིང་དམིགས་པའི་ཚུལ་གྱིས་གཟུགས་སུ་ལྟ་བ་བསྐྱེད་དོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དམིགས་ཤིང་དམིགས་པའི་ཚུལ་གྱིས་རྣམ་པར་ཤེས་པར་ལྟ་བ་བསྐྱེད་དོ་༎ དེ་བཞིན་དུ་མིག་ཏུ་དམིགས་ཤིང་དམིགས་པའི་ཚུལ་གྱིས་མིག་ཏུ་ལྟ་བ་བསྐྱེད་དོ་༎ དེ་བཞིན་དུ་སྦྱར་ཏེ་། ཡིད་ཀྱི་བར་དུ་དམིགས་ཤིང་དམིགས་པའི་ཚུལ་གྱིས་ཡིད་དུ་ལྟ་བ་བསྐྱེད་དོ་༎ དེ་བཞིན་དུ་གཟུགས་རྣམས་དམིགས་ཤིང་དམིགས་པའི་ཚུལ་གྱིས་གཟུགས་རྣམས་སུ་ལྟ་བ་བསྐྱེད་དོ་༎ དེ་བཞིན་དུ་སྦྱར་ཏེ་། ཆོས་ཀྱི་བར་དུ་དམིགས་ཤིང་དམིགས་པའི་ཚུལ་གྱིས་ཆོས་རྣམས་སུ་ལྟ་བ་བསྐྱེད་དོ་༎ དེ་བཞིན་དུ་མིག་གི་ཁམས་དམིགས་ཤིང་དམིགས་པའི་ཚུལ་གྱིས་མིག་གི་ཁམས་སུ་ལྟ་བ་བསྐྱེད་དོ་༎ དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་བར་དུ་དམིགས་ཤིང་དམིགས་པའི་ཚུལ་གྱིས་ཡིད་ཀྱི་རྣམ་པར་ཤེས་པའི་ཁམས་སུ་ལྟ་བ་བསྐྱེད་དོ་༎ ༄༤༢༥བ་དེ་བཞིན་དུ་གཟུགས་ཀྱི་ཁམས་དམིགས་ཤིང་དམིགས་པའི་ཚུལ་གྱིས་གཟུགས་ཀྱི་ཁམས་སུ་ལྟ་བ་བསྐྱེད་དོ་༎ དེ་བཞིན་དུ་སྦྱར་ཏེ་། ཆོས་ཀྱི་ཁམས་ཀྱི་བར་དུ་དམིགས་ཤིང་དམིགས་པའི་ཚུལ་གྱིས་ཆོས་ཀྱི་ཁམས་སུ་ལྟ་བ་བསྐྱེད་དོ་༎ དེ་བཞིན་དུ་དྲན་པ་ཉེ་བར་བཞག་པ་རྣམས་དམིགས་ཤིང་དམིགས་པའི་ཚུལ་གྱིས་དྲན་པ་ཉེ་བར་བཞག་པར་ལྟ་བ་བསྐྱེད་དོ་༎ དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དུ་དམིགས་ཤིང་དམིགས་པའི་ཚུལ་གྱིས་འཕགས་པའི་ལམ་ཡན་ལག་བརྒྱད་པར་ལྟ་བ་བསྐྱེད་དོ་༎ དེ་བཞིན་དུ་དེ་བཞིན་གཤེགས་པའི་སྟོབས་བཅུ་དམིགས་ཤིང་དམིགས་པའི་ཚུལ་གྱིས་དེ་དག་ལ་ལྟ་བ་བསྐྱེད་དོ་༎ དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་དམིགས་ཤིང་དམིགས་པའི་ཚུལ་གྱིས་དེ་དག་ལ་ལྟ་བ་བསྐྱེད་དོ་༎ ཚེ་དང་ལྡན་པ་ཤའ་རདབ༹་ཏིའི་བུ་། རྒྱུ་དེས་ན་བྱང་ཆུབ་སེམས་དཔའ་ཐབས་ལ་མི་མཁས་པ་གཟུགས་སུ་ལྟ་བར་འགྱུར་རོ༏་༏དེ་བཞིན་དུ་ཚོར་བར་ལྟ་བ་དང་། འདུ་ཤེས་སུ་ལྟ་བ་དང་། འདུ་བྱེད་དུ་ལྟ་བ་དང་། རྣམ་པར་ཤེས་པར་ལྟ་བར་འགྱུར་རོ་༎ དེ་བཞིན་དུ་མིག་ཏུ་ལྟ་བར་འགྱུར་བ་ནས་། དེ་བཞིན་དུ་སྦྱར་ཏེ་། ཡིད་ཀྱི་བར་དུ་ལྟ་བར་འགྱུར་རོ་༎ དེ་བཞིན་དུ་གཟུགས་སུ་ལྟ་བར་འགྱུར་བ་ནས་། དེ་བཞིན་དུ་སྦྱར་ཏེ་། ཆོས་ཀྱི་བར་དུ་ལྟ་བར་འགྱུར་རོ་༎ དེ་བཞིན་དུ་མིག་གི་ཁམས་༄༤༢༦ཨ་༌༎ སུ་ལྟ་བར་འགྱུར་བ་ནས་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ལྟ་བར་འགྱུར་རོ་༎ དེ་བཞིན་དུ་གཟུགས་ཀྱི་ཁམས་སུ་ལྟ་བར་འགྱུར་བ་ནས་། དེ་བཞིན་དུ་སྦྱར་ཏེ་། ཆོས་ཀྱི་ཁམས་ཀྱི་བར་དུ་ལྟ་བར་འགྱུར་རོ་༎ དེ་བཞིན་དུ་དྲན་པ་ཉེ་བར་བཞག་པར་ལྟ་བར་འགྱུར་བ་ནས་། དེ་བཞིན་དུ་སྦྱར་ཏེ༏་འཕགས་པའི་ལམ་ཡན་ལགས་བརྒྱད་པའི་བར་དུ་ལྟ་བར་འགྱུར་རོ་༎ དེ་བཞིན་དུ་དེ་བཞིན་གཤེགས་པའི་སྟོབས་བཅུར་ལྟ་བར་འགྱུར་བ་ནས་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་ལྟ་བར་འགྱུར་ཏེ་། དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཐབས་ལ་མཁས་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ཐབས་མཁས་པས་ལྟ་བ་དེ་དག་སྤང་བའི་ཕྱིར་། དམིགས་པའི་ཚུལ་གྱིས་སེམས་ཅན་རྣམས་ལ་ཆོས་སྟོན་ཏོ་༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། དོན་གང་གིས་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བགྱི་བ་ལ་བདག་ཀྱང་སྤོབས་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། ཁྱོད་སྤོབས་སམ་། བཙུན་པ་བཅོམ་ལྡན་འདས་། སྤོབས་ལགས་སོ་༎ འོ་ན་ཇི་ལྟ་བུ་ཡིན་། གསོལ་པ་། བཙུན་པ་༄༤༢༦བ་བཅོམ་ལྡན་འདས་འདི་ལ་བྱང་ཆུབ་སེམས་དཔའི་བྱང་ཆུབ་ཀྱི་སེམས་ནི་མི་མཉམ་པ་དང་མཉམ་པ་། ཉན་ཐོས་དང་། རང་སངས་རྒྱས་ཐམས་ཅད་དང་ཐུན་མོང་མ་ལགས་ཏེ་། དོན་དེས་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བགྱིའོ་༎ དེ་ཅིའི་སླད་དུ་ཞེ་ན་། བཙུན་པ་བཅོམ་ལྡན་འདས་། འདི་ལྟར་རྣམ་པ་ཐམས་ཅད་མཁྱེན་པ་ཉིད་ཀྱི་སེམས་ཟག་པ་མ་མཆིས་པ་། ཁམས་གསུམ་དུ་མ་གཏོགས་པ་དེ་ནི་། དེའི་རྣམ་པ་ཐམས་ཅད་མཁྱེན་པ་ཉིད་ཀྱི་སེམས་ཟག་པ་མ་མཆིས་པ་། ཁམས་གསུམ་དུ་མ་གཏོགས་པ་གང་ལགས་པ་དེ་ལའང་དེ་ཆགས་པ་མ་མཆིས་པས་། དེའི་སླད་དུ་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བགྱིའོ་༎ དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོའི་མི་མཉམ་པ་དང་མཉམ་པའི་སེམས་ཉན་ཐོས་དང་། རང་སངས་རྒྱས་ཐམས་ཅད་དང་ཐུན་མོང་མ་ཡིན་པའི་སེམས་དེ་གང་ཡིན་། དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་དང་པོ་བསྐྱེད་པ་ནས་བཟུང་སྟེ་། ཆོས་གང་ཡང་སྐྱེ་བའམ་། འགག་པར་ཡང་དག་པར་རྗེས་སུ་མི་མཐོང་༄༤༢༧ཨ་༌༎ སྟེ༏་ཆོས་གང་ཡང་འགྲིབ་པའམ་། འཕེལ་བར་ཡང་མི་འགྱུར་། ཆོས་གང་ཡང་ཀུན་ནས་ཉོན་མོངས་པའམ་། རྣམ་པར་བྱང་བའང་མ་མཆིས་ལགས་སོ༏་༏བཙུན་པ་བཅོམ་ལྡན་འདས་། གང་ལ་མི་སྐྱེ་མི་འགག་ཅིང་། འགྲིབ་པ་མ་མཆིས་། འཕེལ་བ་མ་མཆིས་། ཀུན་ནས་ཉོན་མོངས་པ་མ་མཆིས་། རྣམ་པར་བྱང་བ་མ་མཆིས་། ཉན་ཐོས་ཀྱི་སེམས་དང་། རང་སངས་རྒྱས་ཀྱི་སེམས་དང་། ཡང་དག་པར་རྫོགས་པའི་སངས་རྒྱས་ཀྱི་སེམས་མ་མཆིས་པ་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་མི་མཉམ་པ་དང་མཉམ་པའི་སེམས་ཉན་ཐོས་དང་། རང་སངས་རྒྱས་ཐམས་ཅད་དང་ཐུང་མོང་མ་ལགས་པའི་སེམས་ལགས་སོ་༎ དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུས་གང་སྨྲས་པ་དེ་བཞིན་ཏེ་། ཉན་ཐོས་དང་། རང་སངས་རྒྱས་ཀྱི་ས་དེ་ལའང་སེམས་དེ་ཆགས་པ་མེད་དོ་༎ བཙུན་པ་བཅོམ་ལྡན་འདས་། འོ་ན་སེམས་དེ་གཟུགས་ལའང་ཆགས་པ་མ་མཆིས་ལགས་སམ་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ལའང་སེམས་དེ་ཆགས་པ་མ་མཆིས་ལགས་སམ་། དེ་བཞིན་དུ་མིག་ལའང་སེམས་དེ་ཆགས་པ་མ་མཆིས་ལགས་སམ་། རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་༄༤༢༧བ་བར་ལའང་སེམས་དེ་ཆགས་པ་མ་མཆིས་ལགས་སམ་། དེ་བཞིན་དུ་གཟུགས་རྣམས་ལའང་སེམས་དེ་ཆགས་པ་མ་མཆིས་ལགས་སམ་། སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་ལའང་སེམས་དེ་ཆགས་པ་མ་མཆིས་ལགས་སམ་། དེ་བཞིན་དུ་མིག་གི་ཁམས་ལའང་སེམས་དེ་ཆགས་པ་མ་མཆིས་ལགས་སམ་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་ལའང་སེམས་དེ་ཆགས་པ་མ་མཆིས་ལགས་སམ་། དེ་བཞིན་དུ་གཟུགས་ཀྱི་ཁམས་ལའང་སེམས་དེ་ཆགས་པ་མ་མཆིས་ལགས་སམ་། དེ་བཞིན་དུ་སྦྱར་ཏེ༏་ཆོས་ཀྱི་ཁམས་ཀྱི་བར་ལའང་སེམས་དེ་ཆགས་པ་མ་མཆིས་ལགས་སམ་། དེ་བཞིན་དུ་དྲན་པ་ཉེ་བར་བཞག་པ་རྣམས་ལའང་སེམས་དེ་ཆགས་པ་མ་མཆིས་ལགས་སམ་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་ལའང་སེམས་དེ་ཆགས་པ་མ་མཆིས་ལགས་སམ་། དེ་བཞིན་དུ་དེ་བཞིན་གཤེགས་པའི་སྟོབས་བཅུ་ལའང་སེམས་དེ་ཆགས་པ་མ་མཆིས་ལགས་སམ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ལའང་སེམས་དེ་ཆགས་པ་མ་མཆིས་ལགས་སམ་། ཚེ་དང་ལྡན་པ་ཤའ་རདབ༹་ཏིའི་བུ་། དེ་དེ་བཞིན་ནོ་༎ ཇི་སྐད་སྨྲས་པ་དེ་བཞིན་ཏེ་། གཟུགས་ལའང་སེམས་དེ་ཆགས་པ་མེད་དོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་༄༤༢༨ཨ་༌༎ ལའང་སེམས་དེ་ཆགས་པ་མེད་དོ་༎ དེ་བཞིན་དུ་མིག་ལ་སེམས་དེ་ཆགས་པ་མེད་པ་ནས་། དེ་བཞིན་དུ་སྦྱར་ཏེ་། ཡིད་ཀྱི་པར་ལ་སེམས་དེ་ཆགས་པ་མེད་དོ་༎ དེ་བཞིན་དུ་གཟུགས་རྣམས་ལ་སེམས་དེ་ཆགས་པ་མེད་པ་ནས་། དེ་བཞིན་དུ་སྦྱར་ཏེ་། ཆོས་རྣམས་ཀྱི་བར་ལ་སེམས་དེ་ཆགས་པ་མེད་དོ་༎ དེ་བཞིན་དུ་མིག་གི་ཁམས་ལ་སེམས་དེ་ཆགས་པ་མེད་པ་ནས་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་ལ་སེམས་དེ་ཆགས་པ་མེད་དོ་༎ དེ་བཞིན་དུ་གཟུགས་ཀྱི་ཁམས་ལ་སེམས་དེ་ཆགས་པ་མེད་པ་ནས་། དེ་བཞིན་དུ་སྦྱར་ཏེ་། ཆོས་ཀྱི་ཁམས་ཀྱི་བར་ལ་སེམས་དེ་ཆགས་པ་མེད་དོ་༎ དེ་བཞིན་དུ་དྲན་པ་ཉེ་བར་བཞག་པ་རྣམས་ལ་སེམས་དེ་ཆགས་པ་མེད་པ་ནས་། དེ་བཞིན་དུ་འཕགས་པའི་ལམ་ཡན་ལག་བརྒྱད་པའི་བར་ལ་སེམས་དེ་ཆགས་པ་མེད་པའང་དེ་བཞིན་དུ་སྦྱར་རོ་༎ དེ་བཞིན་དུ་དེ་བཞིན་གཤེགས་པའི་སྟོབས་བཅུ་ལ་སེམས་དེ་ཆགས་པ་མེད་པ་དུ་སྦྱར་རོ་༎ ནས་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ལ་སེམས་དེ་ཆགས་པ་མེད་པ་ཡིན་ནོ་༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ ༎ བཙུན་པ་བཅོམ་ལྡན་འདས་ཀྱིས་འདི་སྐད་ཅེས་རྣམ་པ་ཐམས་ཅད་མཁྱེན་པ་ཉིད་ཀྱི་སེམས་གང་ཡིན་པ་དེའང་༄༤༢༨བ་ཟག་པ་མེད་ཅིང་ཁམས་གསུམ་ཐམས་ཅད་དུ་གཏོགས་པ་མ་ཡིན་ནོ་ཞེས་༎ ༎ བཀའ་སྩལ་ནས་། བཙུན་པ་བཅོམ་ལྡན་འདས་། བྱིས་པ་སོ་སོའི་སྐྱེ་བོ་ཐམས་ཅད་ཀྱི་སེམས་ཀྱང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། དེ་བཞིན་དུ་ཉན་ཐོས་དང་། རང་སངས་རྒྱས་ཐམས་ཅད་དང་། བཅོམ་ལྡན་འདས་དེ་བཞིན་གཤེགས་པ་རྣམས་ཀྱིས་ཐུགས་དེའང་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ གསོལ་པ༏་བཙུན་པ་བཅོམ་ལྡན་འདས་། གཟུགས་ཀྱང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་སུམ་དུ་མ་གཏོགས་པ་ལགས་སམ་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ གསོལ་པ་། བཙུན་པ་བཅོམ་ལྡན་འདས་། མིག་ཀྱང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། དེ་བཞིན་དུ་སྦྱར་ཏེ་། ཡིད་ཀྱི་བར་དུའང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་༄༤༢༩ཨ་༌༎ སམ་། བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ གསོལ་པ་། བཙུན་པ་བཅོམ་ལྡན་འདས་། གཟུགས་རྣམས་ཀྱང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ གསོལ་པ་། བཙུན་པ་བཅོམ་ལྡན་འདས་། ཆོས་རྣམས་ཀྱི་བར་ཡང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ གསོལ་པ་། བཙུན་པ་བཅོམ་ལྡན་འདས་། མིག་གི་ཁམས་ཀྱང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་ཡང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ གསོལ་པ་། བཙུན་པ་བཅོམ་ལྡན་འདས་། གཟུགས་ཀྱང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ དེ་བཞིན་དུ་སྦྱར་ཏེ་། ཆོས་ཀྱི་ཁམས་ཀྱི་བར་དུའང་༄༤༢༩བ་རང་བཞིན་གྱི་ས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ གསོལ་པ་། བཙུན་པ་བཅོམ་ལྡན་འདས་། དྲན་པ་ཉེ་བར་བཞག་པ་རྣམས་ཀྱང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དུའང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ༏་བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ གསོལ་པ་། བཙུན་པ་བཅོམ་ལྡན་འདས་། དེ་བཞིན་གཤེགས་པའི་སྟོབས་བཅུའང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུའང་རང་བཞིན་གྱིས་སྟོང་པ་ཉིད་ཀྱི་སླད་དུ་ཟག་པ་མ་མཆིས་ཤིང་། ཁམས་གསུམ་དུ་མ་གཏོགས་པ་ལགས་སམ་། བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ ཇི་སྐད་སྨྲས་པ་དེ་བཞིན་ཏེ་། བྱིས་པ་སོ་སོའི་སྐྱེ་བོ་ཐམས་ཅད་ཀྱི་སེམས་ཀྱང་རང་བཞིན་གྱིས་སྟོང་པ་ཉིད་ཀྱི་ཕྱིར་ཟག་པ་མེད་ཅིང་ཁམས་གསུམ་དུ་གཏོགས་པ་མ་ཡིན་ནོ་༎ དེ་བཞིན་དུ་ཉན་ཐོས་དང་། རང་སངས་རྒྱས་༄༤༣༠ཨ་༌༎ ཐམས་ཅད་ཀྱི་སེམས་ཀྱང་རང་བཞིན་གྱིས་སྟོང་པ་ཉིད་ཀྱི་ཕྱིར་ཟག་པ་མེད་ཅིང་ཁམས་གསུམ་དུ་གཏོགས་པ་མ་ཡིན་ནོ་༎ དེ་བཞིན་དུ་གཟུགས་ཀྱང་རང་བཞིན་གྱིས་སྟོང་པ་ཉིད་ཀྱི་ཕྱིར་ཟག་པ་མེད་ཅིང་ཁམས་གསུམ་དུ་གཏོགས་པ་མ་ཡིན་ནོ་༎ དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའང་རང་བཞིན་གྱིས་སྟོང་པ་ཉིད་ཀྱི་ཕྱིར་ཟག་པ་མེད་ཅིང་ཁམས་གསུམ་དུ་གཏོགས་པ་མ་ཡིན་ནོ་༎ དེ་བཞིན་དུ་མིག་ཀྱང་རང་བཞིན་གྱིས་སྟོང་པ་ཉིད་ཀྱི་ཕྱིར་ཟག་པ་མེད་ཅིང་ཁམས་གསུམ་དུ་གཏོགས་པ་མ་ཡིན་པ་ནས་། ཡིད་ཀྱི་བར་དུའང་དེ་བཞིན་དུ་སྦྱར་རོ་༎ དེ་བཞིན་དུ་མིག་གི་ཁམས་ཀྱང་ཟག་པ་མེད་ཅིང་ཁམས་གསུམ་དུ་གཏོགས་པ་མ་ཡིན་པ་ནས༏་ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུའང་དེ་བཞིན་དུ་སྦྱར་རོ་༎ དེ་བཞིན་དུ་གཟུགས་ཀྱི་ཁམས་ཀྱང་ཟག་པ་མེད་ཅིང་ཁམས་གསུམ་དུ་གཏོགས་པ་མ་ཡིན་པ་ནས༏་ཆོས་ཀྱི་ཁམས་ཀྱི་བར་དུའང་དེ་བཞིན་དུ་སྦྱར་རོ་༎ དེ་བཞིན་དུ་དྲན་པ་ཉེ་བར་བཞག་པ་རྣམས་ཀྱང་ཟག་པ་མེད་ཅིང་ཁམས་གསུམ་དུ་གཏོགས་པ་མ་ཡིན་པ་ནས་། འཕགས་པའི་ལམ་ཡན་ལག་བརྒྱད་པའི་བར་དུའང་དེ་བཞིན་དུ་སྦྱར་རོ་༎ དེ་བཞིན་དུ་དེ་བཞིན་གཤེགས་པའི་སྟོབས་བཅུའང་ཟག་པ་མེད་ཅིང་ཁམས་གསུམ་དུ་གཏོགས་པ་མ་ཡིན་པ་ནས་༄༤༣༠བ་དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུའང་རང་བཞིན་གྱིས་སྟོང་པ་ཉིད་ཀྱི་ཕྱིར་ཟག་པ་མེད་ཅིང་ཁམས་གསུམ་དུ་གཏོགས་པ་མ་ཡིན་ནོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་ཀྱིས་འདི་སྐད་ཅེས་སེམས་མ་ཡིན་པའི་ཕྱིར་། བྱང་ཆུབ་སེམས་དཔའ་སེམས་དཔའ་ཆེན་པོ་དེ་སེམས་དེ་ལ་ཆགས་པ་མེད་དོ་ཞེས་བཀའ་སྩལ་ན་། བཙུན་པ་བཅོམ་ལྡན་འདས་། གཟུགས་མ་མཆིས་པའང་གཟུགས་མ་མཆིས་པ་ལ་ཆགས་པ་མ་མཆིས་ལགས་སམ་། དེ་བཞིན་དུ་སྦྱར་ཏེ་། རྣམ་པར་ཤེས་པའི་བར་དུ་མ་མཆིས་པའང་རྣམ་པར་ཤེས་པ་མ་མཆིས་པ་ལ་ཆགས་པ་མ་མཆིས་པ་ལགས་སམ་། བཙུན་པ་བཅོམ་ལྡན་འདས༏་མིག་མ་མཆིས་པའང་མིག་མ་མཆིས་པ་ལ་ཆགས་པ་མ་མཆིས་ལགས་སམ་། དེ་བཞིན་དུ་སྦྱར་ཏེ་། ཡིད་ཀྱི་བར་དུ་མ་མཆིས་པའང་ཡིད་མ་མཆིས་པ་ལ་ཆགས་པ་མ་མཆིས་ལགས་སམ་། བཙུན་པ་བཅོམ་ལྡན་འདས་། གཟུགས་རྣམས་མ་མཆིས་པ་གཟུགས་རྣམས་མ་མཆིས་པ་ལ་ཆགས་པ་མ་མཆིས་ལགས་སམ་། དེ་བཞིན་དུ་ཆོས་རྣམས་མ་མཆིས་པའི་བར་དག་ཆོས་རྣམས་མ་མཆིས་པ་ལ་ཆགས་པ་མ་མཆིས་ལགས་སམ་། བཙུན་པ་བཅོམ་ལྡན་འདས་། མིག་གི་ཁམས་མ་མཆིས་པ་མིག་གི་ཁམས་མ་མཆིས་པ་ལ་ཆགས་པ་མ་༄༤༣༡ཨ་༌༎ མཆིས་ལགས་སམ་། དེ་བཞིན་དུ་སྦྱར་ཏེ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་མ་མཆིས་པ་ཡིད་ཀྱི་རྣམ་པར་ཤེས་པའི་ཁམས་མ་མཆིས་པ་ལ་ཆགས་པ་མ་མཆིས་ལགས་སམ་། དེ་བཞིན་དུ་དྲན་པ་ཉེ་བར་བཞག་པ་རྣམས་མ་མཆིས་པའང་དྲན་པ་ཉེ་བར་བཞག་པ་རྣམས་མ་མཆིས་པ་ལ་ཆགས་པ་མ་མཆིས་ལགས་། སམ་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་དུ་མ་མཆིས་པའང་འཕགས་པའི་ལམ་ཡན་ལག་བརྒྱད་པ་མ་མཆིས་པ་ལ་ཆགས་པ་མ་མཆིས་ལགས་སམ་། བཙུན་པ་བཅོམ་ལྡན་འདས་། དེ་བཞིན་གཤེགས་པའི་སྟོབས་བཅུ་མ་མཆིས་པ་། དེ་བཞིན་གཤེགས་པའི་སྟོབས་བཅུ་མ་མཆིས་པ་ལ་ཆགས་པ་མ་མཆིས་ལགས་སམ་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་མ་མཆིས་པ་། སངས་རྒྱས་ཀྱི་ཆོས་མ་འདྲེས་པ་མ་མཆིས་པ་རྣམས་ལ་ཆགས་པ་མ་མཆིས་ལགས་སམ་། བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ནོ་༎ ཇི་སྐད་སྨྲས་པ་དེ་བཞིན་ཏེ་། གཟུགས་མེད་པའང་གཟུགས་མེད་པ་ལ་ཆགས་པ་མེད་དོ་༎ རྣམ་པར་ཤེས་པའི་བར་དུའང་དེ་བཞིན་དུ་སྦྱར་བ་ནས་། དེ་བཞིན་དུ་མིག་ནས་། ཡིད་ཀྱི་བར་དུའང་དེ་བཞིན་དུ་སྦྱར་རོ་༎ དེ་བཞིན་དུ་གཟུགས་རྣམས་ནས་། ཆོས་རྣམས་ཀྱི་བར་དུའང་དེ་བཞིན་༄༤༣༡བ་དུ་སྦྱར་རོ་༎ དེ་བཞིན་དུ་མིག་གི་ཁམས་ནས་ཡིད་ཀྱི་རྣམ་པར་ཤེས་པའི་ཁམས་མེད་པའི་བར་དུའང་དེ་བཞིན་དུ་སྦྱར་རོ་༎ དེ་བཞིན་དུ་གཟུགས་ཀྱི་ཁམས་ནས་ཆོས་ཀྱི་ཁམས་ཀྱི་བར་དུའང་དེ་བཞིན་དུ་དུ་སྦྱར་རོ་༎ སྦྱར་རོ་༎ དེ་བཞིན་དུ་དྲན་པ་ཉེ་བར་བཞག་པ་རྣམས་མེད་པའང་དྲན་པ་ཉེ་བར་བཞག་པ་རྣམས་མེད་པ་ལ་ཆགས་དུ་སྦྱར་རོ་༎ སྦྱར་རོ་༎ པ་མེད་དོ་༎ འཕགས་པའི་ལམ་ཡན་ལག་བརྒྱད་པའི་བར་དུའང་དེ་བཞིན་དུ་སྦྱར་རོ་༎ དེ་བཞིན་དུ་དེ་བཞིན་གཤེགས་པའི་སྟོབས་བཅུ་མེད་པའང་། དེ་བཞིན་གཤེགས་པའི་སྟོབས་བཅུ་མེད་པ་ལ་ཆགས་པ་མེད་དོ་༎ དེ་བཞིན་དུ་སྦྱར་ཏེ༏་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ལའང་ཆགས་པ་མེད་དོ་༎ ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱད་པ་ནི་། མི་མཉམ་པ་དང་མཉམ་པའི་སེམས་ཉན་ཐོས་དང་། རང་སངས་རྒྱས་ཐམས་ཅད་དང་ཐུན་མོང་མ་ཡིན་པའི་སེམས་དེས་ཀྱང་མི་དམིགས་པའི་ཚུལ་གྱིས་རློམ་སེམས་སུ་མི་བྱེད་། མངོན་པར་ཞེན་པར་མི་བྱེད་དོ་༎ ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་ལས་། མི་དམིགས་པའི་ལེའུ་ཞེས་བྱ་སྟེ་བདུན་པའོ་༎༎ དེ་ནས་བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཐབས་ལ་མི་མཁས་པས་ཉན་ཐོས་༄༤༣༢ཨ་༌༎ ཀྱི་སའམ་། རང་སངས་རྒྱས་ཀྱི་སར་རབ་ཏུ་ལྟུང་ཞིང་བྱང་ཆུབ་སེམས་དཔའི་སྐྱོན་མ་མཆིས་པ་ལ་མི་འཇུག་པ་ལགས་། བྱང་ཆུབ་སེམས་དཔའི་སྐྱོན་ནི་གང་ལགས་། སྐྱོན་མ་མཆིས་པ་ནི་གང་ལགས་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། གང་གི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་སྔར་ངེས་པར་ལྟུང་བར་གྱུར་ལ་། ཉན་ཐོས་ཀྱི་སའམ་། རང་སངས་རྒྱས་ཀྱི་སར་རབ་ཏུ་ལྟུང་ཞིང་བྱང་ཆུབ་སེམས་དཔའི་སྐྱོན་མེད་པར་མི་འཇུག་པ་སྟེ་། དེ་ནི་བྱང་ཆུབ་སེམས་དཔའི་སྐྱོན་ཡིན་ནོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོའི་སྔར་ངེས་པར་ལྟུང་བའི་སྐྱོན་གང་ལགས་། བཅོམ་ལྡན་འདས་ཀྱིས་བཀའ་སྩལ་པ༏་ཤའ་རདབ༹་ཏིའི་བུ་གང་གི་ཚེ་། བྱང་ཆུབ་སེམས་དཔའ་སེམས་དཔའ་ཆེན་པོ་ཐབས་ལ་མི་མཁས་པས་ཕ་རོལ་ཏུ་ཕྱིན་པ་དྲུག་ལ་སྤྱོད་པ་ན་། ཐབས་ལ་མི་མཁས་པ་ཉིད་ཀྱི་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པའི་རྣམ་པར་ཐར་པའི་སྒོ་ལ་བརྟེན་ནས་། ཉན་ཐོས་ཀྱི་སའམ་། རང་སངས་རྒྱས་ཀྱི་ས་མངོན་སུམ་དུ་བྱེད་ཅིང་། བྱང་ཆུབ་སེམས་དཔའི་༄༤༣༢བ་སྐྱོན་མེད་པ་ལ་མི་འཇུག་པ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྔར་ངེས་པར་ལྟུང་བའི་སྐྱོན་ཡིན་ནོ་༎ བཙུན་པ་བཅོམ་ལྡན་འདས་། ཅིའི་སླད་དུ་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་གང་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། སྐྱོན་ཞེས་བྱ་བ་ནི་། འདི་ལྟ་སྟེ་། ཆོས་ལ་སྲེད་པ་སྟེ་སྐྱོན་ཡིན་ནོ༏་༏གསོལ་པ་། བཙུན་པ་བཅོམ་ལྡན་འདས་། ཆོས་ལ་སྲེད་པའི་སྐྱོན་གང་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་། གཟུགས་ལ་མི་རྟག་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་པ་ནི་། ཞེན་པ་དང་། དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ལ་མི་རྟག་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་སྟེ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་རྗེས་སུ་མཐུན་པའི་ཆོས་ལ་སྲེད་པ་སྟེ་སྐྱོན་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་། གཟུགས་ནས་རྣམ་པར་ཤེས་པའི་བར་ལ་སྡུག་བསྔལ་ཞེས་བྱ་བར་གནས་པར་བྱེད་ཅིང་པ་ནི་། ། ཀུན་ཏུ་ཤེས་ལ་མངོན་པར་ཞེན་པ་དང་། གཟུགས་ནས་རྣམ་པར་ཤེས་པའི་བར་ལ་བདག་༄༤༣༣ཨ་༌༎ མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་གཟུགས་ནས་རྣམ་པར་ཤེས་པའི་བར་ལ་སྟོང་ཞེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་གཟུགས་ནས་རྣམ་པར་ཤེས་པའི་བར་ལ་མཚན་མ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་གཟུགས་ནས་རྣམ་པར་ཤེས་པའི་བར་ལ་སྨོན་པ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་། དང་། དེ་བཞིན་དུ་གཟུགས་ནས་རྣམ་པར་ཤེས་པའི་བར་ལ་ཞི་ཞེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་། དང་། དང་། དེ་བཞིན་དུ་གཟུགས་ནས་རྣམ་པར་ཤེས་པའི་བར་ལ་དབེན་ཞེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་། དང་། དང་། ཞེན་པ་དང་། དེ་བཞིན་དུ་གཟུགས་ནས་རྣམ་པར་ཤེས་པའི་བར་ལ་རྣམ་པར་བྱང་ཞེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་གཟུགས་ནས་རྣམ་པར་ཤེས་པའི་བར་ལ་སྐྱེ་བ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་གཟུགས་ནས་རྣམ་པར་ཤེས་པའི་བར་ལ་འགག་པ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་། དང་། དེ་བཞིན་དུ་གཟུགས་ལ་དངོས་པོ་མེད་ཅེས་བྱ་བར་གནས་པར་བྱེད་ཅིང་ཀུན་༄༤༣༣བ་ཏུ་ཤེས་ལ་མངོན་པར་ཞེན་པ་དང་། རྣམ་པར་ཤེས་པའི་བར་ལ་དངོས་པོ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་རྗེས་སུ་མཐུན་པའི་ཆོས་ལ་སྲེད་པ་སྟེ་སྐྱོན་ཡིན་ནོ་༎ ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཐབས་ལ་མི་མཁས་པས་སྔར་ངེས་པར་ལྟུང་བ་ཡིན་ཞིང་། ཉན་ཐོས་དང་། རང་སངས་རྒྱས་ཀྱི་སར་ལྟུང་ལ་། བྱང་ཆུབ་སེམས་དཔའི་སྐྱོན་མེད་པ་ལའང་མི་འཇུག་པ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་། ཐབས་ལ་མི་མཁས་པས་མིག་ནས་ཆོས་རྣམས་ཀྱི་བར་ལ་མི་རྟག་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་པ་ནི་། ཞེན་པ་དང་། དེ་བཞིན་དུ་མིག་ནས་ཆོས་རྣམས་ཀྱི་བར་ལ་སྡུག་བསྔལ་ཞེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་མིག་ནས་ཆོས་རྣམས་ཀྱི་བར་ལ་བདག་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་མིག་ནས་ཆོས་རྣམས་ཀྱི་བར་ལ་སྟོང་ཞེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་མིག་ནས་ཆོས་རྣམས་ཀྱི་བར་ལ་མཚན་མ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་༄༤༣༤ཨ་༌༎ བཞིན་དུ་མིག་ནས་ཆོས་རྣམས་ཀྱི་བར་ལ་སྨོན་པ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་མིག་ནས་ཆོས་རྣམས་ཀྱི་བར་ལ་ཞི་ཞེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་མིག་ནས་ཆོས་རྣམས་ཀྱི་བར་ལ་དབེན་ཞེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་མིག་ནས་ཆོས་རྣམས་ཀྱི་བར་ལ་རྣམ་པར་བྱང་ཞེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་མིག་ནས་ཆོས་རྣམས་ཀྱི་བར་ལ་སྐྱེ་བ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་མིག་ནས་ཆོས་རྣམས་ཀྱི་བར་ལ་འགག་པ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། དེ་བཞིན་དུ་མིག་ལ་དངོས་པོ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་དང་། ཆོས་རྣམས་ཀྱི་བར་ལ་དངོས་པོ་མེད་ཅེས་བྱ་བར་གནས་པར་བྱེད་ཅིང་ཀུན་ཏུ་ཤེས་ལ་མངོན་པར་ཞེན་པ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་རྗེས་སུ་མཐུན་པའི་ཆོས་ལ་སྲེད་པ་སྟེ་སྐྱོན་ཞེས་བྱའོ་༎ ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཐབས་ལ་མི་མཁས་པས་སྔར་ངེས་པར་ལྟུང་བ་ཡིན་ཞིང་། ༄༤༣༤བ་ཉན་ཐོས་དང་། རང་སངས་རྒྱས་ཀྱི་སར་རབ་ཏུ་ལྟུང་བ་དང་། བྱང་ཆུབ་སེམས་དཔའི་སྐྱོན་མེད་པ་ལ་མི་འཇུག་པ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་། ཐབས་ལ་མི་མཁས་པས་ཁམས་རྣམས་དང་། དྲན་པ་ཉེ་བར་བཞག་པ་དག་ནས་། འཕགས་པའི་ལམ་ཡན་ལག་བརྒྱད་པའི་བར་དང་། དེ་བཞིན་དུ་དེ་བཞིན་གཤེགས་པའི་སྟོབས་བཅུ་ནས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དང་། དེ་བཞིན་དུ་སྦྱར་ཏེ་། ཇི་ལྟར་ཕུང་པོ་དག་གི་སྐབས་སུ་སྦྱར་བ་བཞིན་ཐམས་ཅད་དུ་རྒྱ་ཆེར་སྦྱར་བར་བྱ་སྟེ་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཐབས་ལ་མི་མཁས་པས་སྔར་ངེས་པར་ལྟུང་བ་ཡིན་ཞིང་། ཉན་ཐོས་དང་། རང་སངས་རྒྱས་ཀྱི་སར་རབ་ཏུ་ལྟུང་བ་ལ་བྱང་ཆུབ་སེམས་དཔའི་སྐྱོན་མེད་པ་ལའང་མི་འཇུག་པ་ཡིན་ནོ་༎ ཤའ་རདབ༹་ཏིའི་བུ་། འདི་སྐད་ཅེས་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མ་མཆིས་པ་གང་ལགས་ཞེས་གང་སྨྲས་པའང་། ཤའ་རདབ༹་ཏིའི་བུ་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པས་འདི་ལྟར་བསླབ་པར་བྱ་སྟེ༏་ཅི་ནས་གཟུགས་ཀྱིས་རློམ་སེམས་སུ་མི་བྱའོ་༎ ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པས་རློམ་སེམས་སུ་མི་བྱ་། མིག་གིས་རློམ་སེམས་སུ་མི་བྱ་། དེ་༄༤༣༥ཨ་༌༎ བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱིས་རློམ་སེམས་སུ་མི་བྱ་། གཟུགས་རྣམས་ཀྱིས་རློམ་སེམས་སུ་མི་བྱ་། དེ་བཞིན་དུ་སྒྲ་དང་། དྲི་དང་། རོ་དང་། རེག་བྱ་དང་། ཆོས་རྣམས་ཀྱིས་རློམ་སེམས་སུ་མི་བྱ་། མིག་གི་ཁམས་ཀྱིས་རློམ་སེམས་སུ་མི་བྱ་། གཟུགས་ཀྱི་ཁམས་ཀྱིས་རློམ་སེམས་སུ་མི་བྱ་། མིག་གི་རྣམ་པར་ཤེས་པའི་ཁམས་ཀྱིས་རློམ་སེམས་སུ་མི་བྱ་། དེ་བཞིན་དུ་སྦྱར་ཏེ་། ཡིད་ཀྱི་ཁམས་ཀྱི་བར་གྱིས་རློམ་སེམས་སུ་མི་བྱ་། ཡིད་ཀྱི་རྣམ་པར་ཤེས་པའི་ཁམས་ཀྱི་བར་གྱིས་རློམ་སེམས་སུ་མི་བྱ་། སྦྱིན་པའི་ཕ་རོལ་ཏུ་ཕྱིན་པས་རློམ་སེམས་སུ་མི་བྱ་། དེ་བཞིན་དུ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། བསམ་གཏན་གྱི་ཕ་རོལ་ཏུ་ཕྱིན་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པས་རློམ་སེམས་སུ་མི་བྱ་། དེ་བཞིན་དུ་བསམ་གཏན་དང་། ཚད་མེད་པ་དང་། གཟུགས་མེད་པའི་སྙོམས་པར་འཇུག་པ་རྣམས་ཀྱིས་རློམ་སེམས་སུ་མི་བྱ་། དྲན་པ་ཉེ་བར་བཞག་པ་རྣམས་ཀྱིས་རློམ་སེམས་སུ་མི་བྱ་། དེ་བཞིན་དུ་སྦྱར་ཏེ་། འཕགས་པའི་ལམ་ཡན་ལག་བརྒྱད་པའི་བར་གྱིས་རློམ་སེམས་སུ་མི་བྱ་། དེ་བཞིན་དུ་དེ་བཞིན་གཤེགས་པའི་སྟོབས་བཅུས་རློམ་སེམས་སུ་མི་བྱ་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་༄༤༣༥བ་གྱིས་རློམ་སེམས་སུ་མི་བྱའོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་སྤྱོད་པས་། བྱང་ཆུབ་ཀྱི་སེམས་། མི་མཉམ་པ་དང་མཉམ་པའི་སེམས་། ཐུན་མོང་མ་ཡིན་པའི་སེམས་། རྒྱ་ཆེན་པོའི་སེམས་དེ་ཉིད་ཀྱིས་ཀྱང་རློམ་སེམས་སུ་མི་བྱའོ་༎ དེ་ཅིའི་ཕྱིར་ཞེ་ན་། འདི་ལྟར་སེམས་ཀྱི་རང་བཞིན་འོད་གསལ་བ་ཉིད་ཀྱི་ཕྱིར་རོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། སེམས་ཀྱི་རང་བཞིན་འོད་གསལ་བ་ཉིད་གང་ལགས་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། སེམས་གང་འདོད་ཆགས་དང་ལྡན་པའང་མ་ཡིན་། མི་ལྡན་པའང་མ་ཡིན་། ཞེ་སྡང་དང་ལྡན་པའང་མ་ཡིན་། མི་ལྡན་པའང་མ་ཡིན་། གཏི་མུག་དང་ལྡན་པའང་མ་ཡིན་། མི་ལྡན་པའང་མ་ཡིན་ཞིང་། དེ་བཞིན་དུ་ཀུན་ནས་ལྡང་བ་རྣམས་དང་། ཀུན་ཏུ་སྦྱོར་བ་རྣམས་དང་། བག་ལ་ཉལ་རྣམས་དང་ལྡན་པའང་མ་ཡིན་། མི་ལྡན་པའང་མ་ཡིན་པ་དང་། དེ་བཞིན་དུ་ལྟ་བའི་ཀུན་ཏུ་སྦྱོར་བ་ཐམས་ཅད་དང་ལྡན་པའང་མ་ཡིན་། མི་ལྡན་པའང་མ་ཡིན་པ་དང་། ཉན་ཐོས་དང་། རང་སངས་རྒྱས་ཀྱི་སེམས་དག་དང་ལྡན་པའང་མ་ཡིན་། མི་ལྡན་པའང་མ་ཡིན་པ་འདི་ནི་། ༄༤༣༦ཨ་༌༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོའི་སེམས་རང་བཞིན་གྱིས་འོད་གསལ་བ་ཉིད་ཡིན་ནོ་༎ དེ་སྐད་ཅེས་བཀའ་སྩལ་པ་དང་། ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཅོམ་ལྡན་འདས་། ཅི་སེམས་མ་ལགས་པའི་སེམས་གང་ལགས་པ་དེ་མཆིས་ལགས་སམ་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། སེམས་ཀྱི་སེམས་ཉིད་གང་ཡིན་པ་དེ་ལ་ཅི་ཡོད་པ་ཉིད་དམ་། མེད་པ་ཉིད་དམ་། བདོག་པའམ་། མི་བདོག་པའམ་། དམིགས་པ་ཉིད་དམིགས་སུ་ཡོད་དམ་། གསོལ་པ་། བཙུན་པ་བཅོམ་ལྡན་འདས་། མ་མཆིས་ལགས་སོ་༎ བཀའ་སྩལ་པ་། ཤའ་རདབ༹་ཏིའི་བུ་། གལ་ཏེ་སེམས་ཀྱི་སེམས་ཉིད་གང་ལ་ཡོད་པ་ཉིད་དམ་། མེད་པ་ཉིད་མེད་ཅིང་མི་དམིགས་ན་། ཤའ་རདབ༹་ཏིའི་བུས་གང་འདི་སྐད་ཅེས་སྨྲས་ཏེ་། སེམས་མ་ལགས་པའི་སེམས་དེ་མཆིས་ལགས་སམ་ཞེས་བརྒལ་ཞིང་བརྟག་པ་འདི་ཅིག་རིགས་སམ་། དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། སེམས་ཀྱི་སེམས་ཉིད་དེ་གང་ལགས་། བཀའ་སྩལ་པ་། ཤའ་རདབ༹་ཏིའི་བུ་། ཆོས་ཐམས་ཅད་ལ་འགྱུར་བ་མེད་ཅིང་རྣམ་པར་རྟོག་པ་མེད་པ་གང་ཡིན་པ་དེ་ནི་སེམས་ཀྱི་སེམས་ཉིད་ཅེས་བྱའོ་༎ དེ་སྐད་ཅེས་༄༤༣༦བ་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། སེམས་དེ་ཁོ་ན་འགྱུར་བ་མ་མཆིས་ཤིང་རྣམ་པར་རྟོག་པ་མ་མཆིས་ལ་། གཟུགས་དང་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དེ་ཁོ་ན་འགྱུར་བ་མ་མཆིས་ཤིང་རྣམ་པར་རྟོག་པ་མ་མཆིས་པ་ལགས་སམ་། དེ་བཞིན་དུ་སྦྱར་ཏེ་། འདུ་བྱེད་ཐམས་ཅད་ཀྱི་བར་དག་ཀྱང་འགྱུར་བ་མ་མཆིས་ཤིང་རྣམ་པར་རྟོག་པ་མ་མཆིས་པ་ལགས་སམ་། དེ་ལྟར་གྱུར་ན་ནི་བྱང་ཆུབ་ཀྱི་བར་དུའང་འགྱུར་བ་མ་མཆིས་ཤིང་རྣམ་པར་རྟོག་པ་མ་མཆིས་པར་འགྱུར་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། དེ་དེ་བཞིན་ཏེ་། གང་གི་སེམས་དེ་ལྟར་འགྱུར་བ་མེད་ཅིང་རྣམ་པར་རྟོག་པ་མེད་པ་ནས་། འདུ་བྱེད་ཐམས་ཅད་ཀྱི་བར་དག་དང་། དེ་བཞིན་དུ་བྱང་ཆུབ་ཀྱི་བར་དུའང་དེ་ལ་འགྱུར་བ་མེད་ཅིང་རྣམ་པར་རྟོག་པ་མེད་པ་ཡིན་ཏེ་། ཤའ་རདབ༹་ཏིའི་བུ་། ཆོས་ཐམས་ཅད་ལ་འགྱུར་བ་མེད་ཅིང་རྣམ་པར་རྟོག་པ་མེད་པ་གང་ཡིན་པ་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་སྐྱོན་མེད་པ་ཞེས་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ནི་། འདི་ལྟ་སྟེ་། ཐབས་ཀྱིས་ཡང་དག་པར་ཟིན་པའི་དྲན་པ་ཉེ་བར་བཞག་པ་བཞི་ཡིན་ནོ་༎ བཞི་གང་༄༤༣༧ཨ་༌༎ ཞེ་ན་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རྟུན་པ་ཤེས་བཞིན་ཅན་དྲན་པ་དང་ལྡན་པས་མི་དམིགས་པའི་ཚུལ་གྱིས་འཇིག་རྟེན་ལ་བརྣབ་སེམས་དང་། ཡིད་མི་བདེ་བ་རྣམ་པར་བསལ་ནས་། ནང་གི་ལུས་ལ་ལུས་ཀྱི་རྗེས་སུ་ལྟ་ཞིང་གནས་ལ་། ལུས་ལ་བརྟེན་པའི་རྣམ་པར་རིག་པའང་མི་བསྐྱེད་པ་དང་། དེ་བཞིན་དུ་རྟུན་པ་ཤེས་བཞིན་ཅན་དྲན་པ་དང་ལྡན་པས་མི་དམིགས་པའི་ཚུལ་གྱིས་འཇིག་རྟེན་ལ་བརྣབ་སེམས་དང་། ཡིད་མི་བདེ་བ་རྣམ་པར་བསལ་ནས་། ཕྱིའི་ལུས་ལ་ལུས་ཀྱི་རྗེས་སུ་ལྟ་ཞིང་གནས་ལ་། ལུས་ལ་བརྟེན་པའི་རྣམ་པར་རིག་པའང་མི་བསྐྱེད་པ་དང་། དེ་བཞིན་དུ་རྟུན་པ་ཤེས་བཞིན་ཅན་དྲན་པ་དང་ལྡན་པས་མི་དམིགས་པའི་ཚུལ་གྱིས་འཇིག་རྟེན་ལ་བརྣབ་སེམས་དང་། ཡིད་མི་བདེ་བ་རྣམ་པར་བསལ་ནས་། ནང་དང་ཕྱིའི་ལུས་ལ་ལུས་ཀྱི་རྗེས་སུ་ལྟ་ཞིང་གནས་ལ་། ལུས་ལ་བརྟེན་པའི་རྣམ་པར་རིག་པའང་མི་བསྐྱེད་པ་དང་། དེ་བཞིན་དུ་རྟུན་པ་ཤེས་བཞིན་ཅན་དྲན་པ་དང་ལྡན་པས་མི་དམིགས་པའི་ཚུལ་གྱིས་འཇིག་རྟེན་ལ་བརྣབ་སེམས་དང་། ཡིད་མི་བདེ་བ་རྣམ་པར་བསལ་ནས་། ནང་གི་ཚོར་བ་རྣམས་དང་། ཕྱིའི་ཚོར་བ་རྣམས་དང་། ཕྱི་ནང་གི་ཚོར་བ་རྣམས་ལ་ཚོར་བའི་རྗེས་སུ་ལྟ་ཞིང་གནས་ལ་། ཚོར་བ་ལ་བརྟེན་པའི་རྣམ་པར་རིག་པའང་མི་བསྐྱེད་པ་དང་། དེ་བཞིན་དུ་རྟུན་པ་༄༤༣༧བ་ཤེས་བཞིན་ཅན་དྲན་པ་དང་ལྡན་པས་མི་དམིགས་པའི་ཚུལ་གྱིས་འཇིག་རྟེན་ལ་བརྣབ་སེམས་དང་། ཡིད་མི་བདེ་བ་རྣམ་པར་བསལ་ནས་། ནང་གི་སེམས་རྣམས་དང་། ཕྱིའི་སེམས་རྣམས་དང་། ཕྱི་ནང་གི་སེམས་རྣམས་ལ་སེམས་ཀྱི་རྗེས་སུ་ལྟ་ཞིང་གནས་ལ་། སེམས་ལ་བརྟེན་པའི་རྣམ་པར་རིག་པའང་མི་བསྐྱེད་པ་དང་། དེ་བཞིན་དུ་རྟུན་པ་ཤེས་བཞིན་ཅན་དྲན་པ་དང་ལྡན་པས་མི་དམིགས་པའི་ཚུལ་གྱིས་འཇིག་རྟེན་ལ་བརྣབ་སེམས་དང་། ཡིད་མི་བདེ་བ་རྣམ་པར་བསལ་ནས་། ནང་གི་ཆོས་རྣམས་དང་། ཕྱིའི་ཆོས་རྣམས་དང་། ཕྱི་ནང་གི་ཆོས་རྣམས་ལ་ཆོས་ཀྱི་རྗེས་སུ་ལྟ་ཞིང་གནས་ལ་། ཆོས་ལ་བརྟེན་པའི་རྣམ་པར་རིག་པའང་མི་བསྐྱེད་པའོ་༎༎ འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་པ་། བམ་པོ་བརྒྱད་པ་། ཤའ་རདབ༹་ཏིའི་བུ༏་བྱང་ཆུབ་སེམས་དཔའ་སེམས་དཔའ་ཆེན་པོ་ཇི་ལྟར་ན་ནང་གི་ལུས་ལ་ལུས་ཀྱི་རྗེས་སུ་ལྟ་ཞིང་གནས་ཤེ་ན་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱོད་ནའང་སྤྱོད་པར་རབ་ཏུ་ཤེས་སོ་༎ འགྲེང་ནའང་བདག་འགྲེང་བར་རབ་ཏུ་ཤེས་སོ་༎ འདུག་ནའང་བདག་འདུག་པར་རབ་ཏུ་ཤེས་སོ་༎ ཉལ་ནའང་བདག་ཉལ་བར་རབ་ཏུ་ཤེས་སོ་༎ དེའི་ལུས་ཇི་ལྟ་ཇི་ལྟ་བུར་གནས་པར་གྱུར་པ་དེ་ལྟ་དེ་ལྟ་བུར་རབ་ཏུ་ཤེས་ཏེ་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་རྟུན་པ་ཤེས་བཞིན་ཅན་དྲན་པ་དང་ལྡན་པས་འཇིག་རྟེན་ལ་༄༤༣༨ཨ་༌༎ བརྣབ་སེམས་དང་། ཡིད་མི་བདེ་བ་རྣམ་པར་བསལ་ནས་། ནང་གི་ལུས་ལ་ལུས་ཀྱི་རྗེས་སུ་ལྟ་ཞིང་གནས་སོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ནི་འགྲོའམ་། ལྡོག་ཀྱང་ཤེས་བཞིན་དུ་སྤྱོད་པ་ཡིན་། ཀུན་ཏུ་ལྟའམ་། རྣམ་པར་ལྟའང་ཤེས་བཞིན་དུ་སྤྱོད་པ་ཡིན་། བསྐུམ་པ་དང་། བརྐྱང་བ་དང་། སྣམ་སྦྱར་དང་། རས་ཡུག་ཆེན་དང་། ལྷུང་བཟེད་ཐོགས་པ་དང་། ཟ་བ་དང་། འཐུང་བ་དང་། འཆའ་བ་དང་། མྱང་བ་དང་། གཉིད་བསད་པ་དང་། ངལ་བསོ་བ་དང་། འོང་བ་དང་། འགྲོ་བའམ་། འདུག་པ་དང་། ཉལ་བ་དང་། མི་ཉལ་བ་དང་། སྨྲ་བ་དང་། མི་སྨྲ་བ་ནའང་ཤེས་བཞིན་དུ་སྤྱོད་པ་ཡིན་། ནང་དུ་ཡང་དག་འཇོག་དང་ལྡང་ནའང་ཤེས་བཞིན་དུ་སྤྱོད་པ་ཡིན་ཏེ་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ན་། ནང་གི་ལུས་ལ་ལུས་ཀྱི་རྗེས་སུ་ལྟ་ཞིང་གནས་ཏེ་། དེའང་མི་དམིགས་པའི་ཚུལ་གྱིས་གནས་སོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ན་དྲིན་བཞིན་དུ་དབུགས་རྔུབ་ཅིང་། དྲན་བཞིན་དུ་དབུགས་འབྱིན་ཏེ་། དེས་དབུགས་རིང་དུ་བརྔུབས་ནའང་དབུགས་རིང་དུ་བརྔུབས་པ་དང་། དབུགས་རིང་དུ་ཕྱུང་ནའང་དབུགས་རིང་དུ་ཕྱུང་བར་རབ་ཏུ་ཤེས་སོ་༎ དབུགས་ཐུང་དུ་བརྔུབས་༄༤༣༨བ་ནའང་དབུགས་ཐུང་དུ་བརྔུབས་པར་རབ་ཏུ་ཤེས་སོ་༎ དབུགས་ཐུང་དུ་ཕྱུང་ནའང་དབུགས་ཐུང་དུ་ཕྱུང་བར་རབ་ཏུ་ཤེས་སོ་༎ ཤའ་རདབ༹་ཏིའི་བུ་། དཔེར་ན་། རྫ་མཁན་ནམ་། རྫ་མཁན་གྱི་སློབ་མ་མཁས་པས་འཕང་ལོ་བསྐོར་བ་ནི་། རིང་དུ་སྲུབ་ནའང་རིང་དུ་སྲུབ་པར་རབ་ཏུ་ཤེས་སོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོའང་དྲན་བཞིན་དུ་དབུགས་རྔུབ་ཅིང་། དྲན་བཞིན་དུ་དབུགས་འབྱིན་ཏེ་། དེས་དབུགས་རིང་དུ་བརྔུབས་ནའང་དབུགས་རིང་དུ་བརྔུབས་པར་རབ་ཏུ་ཤེས་སོ་༎ དབུགས་རིང་དུ་ཕྱུང་ནའང་དབུགས་རིང་དུ་ཕྱུང་བར་རབ་ཏུ་ཤེས་སོ་༎ དབུགས་ཐུང་དུ་བརྔུབས་ནའང་དབུགས་ཐུང་དུ་བརྔུབས་པར་རབ་ཏུ་ཤེས་སོ་༎ དབུགས་ཐུང་དུ་ཕྱུང་ནའང་དབུགས་ཐུང་དུ་ཕྱུང་བར་རབ་ཏུ་ཤེས་སོ་༎ ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་རྟུན་པ་ཤེས་བཞིན་ཅན་དྲན་པ་དང་ལྡན་པས་མི་དམིགས་པའི་ཚུལ་གྱིས་འཇིག་རྟེན་ལ་བརྣབ་སེམས་དང་། ཡིད་མི་བདེ་བ་རྣམ་པར་བསལ་ནས་ནང་གི་ལུས་ལ་ལུས་ཀྱི་རྗེས་སུ་ལྟ་སེམས་དང་། ཞིང་གནས་སོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ལུས་འདི་ཉིད་ལ་ཁམས་ཀྱིས་སོ་སོར་རྟོག་པར་བྱེད་དེ་། ལུས་འདི་ལ་ནི་སའི་ཁམས་དང་། ཆུའི་ཁམས་དང་། མེའི་ཁམས་དང་། རླུང་གི་ཁམས་ཡོད་དོ་སྙམ་དུ་རྟོག་གོ་། ཤའ་རདབ༹་ཏིའི་བུ་། དཔེར་ན་། བ་ལང་གསོད་པ་ལ་༄༤༣༩ཨ་༌༎ མཁས་པའམ་། བ་ལང་གསོད་པའི་སློབ་མ་མཁས་པས་མཚོན་རྣོན་པོས་བ་ལང་བསད་ནས་། བག་བཞིར་བཤགས་ཏེ་གཟུག་བཞིར་ཕྱེ་ནས་འགྲེང་ངམ་འདུག་སྟེ་། སོ་སོར་རྟོག་པ་དེ་བཞིན་དུ་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའང་ལུས་འདི་ཉིད་ལ་ཁམས་ཀྱིས་སོ་སོར་རྟོག་པར་བྱེད་དེ་། ལུས་འདི་ལ་ནི་སའི་ཁམས་དང་། ཆུའི་ཁམས་དང་། མེའི་ཁམས་དང་། རླུང་གི་ཁམས་ཡོད་དོ་སྙམ་དུ་རྟོག་སྟེ་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་། ནང་གི་ལུས་ལ་ལུས་ཀྱི་རྗེས་སུ་ལྟ་ཞིང་གནས་པ་ཡིན་ཏེ་། དེའང་མི་དམིགས་པའི་ཚུལ་གྱིས་གནས་སོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ལུས་འདི་ཉིད་རྐང་པའི་མཐིལ་ཡན་ཆད་། སྐྲ་དང་མགོ་བོ་མན་ཆད་མི་གཙང་བ་རྣམ་པ་སྣ་ཚོགས་ཀྱིས་གང་སྟེ༏་ལུས་འདི་ལ་ནི་སྐྲ་དང་། སྤུ་དང་། སེན་མོ་དང་། པགས་པ་དང་། པགས་ཤུན་དང་། ཤ་དང་། རྒྱུས་པ་དང་། རུས་པ་དང་། རྐང་དང་། མཁལ་མ་དང་། སྙིང་དང་། མཚེར་བ་དང་། གློ་བ་དང་། མཆིན་པ་དང་། སུལ་མངས་དང་། རྒྱུ་མ་དང་། གཉེ་མ་དང་། གཞང་དང་། ལྒང་པ་དང་། ཕྱི་ས་དང་། མཆི་མ་དང་། རྔུལ་དང་། ཚིལ་དང་། མཆིལ་མ་དང་། སྣབས་༄༤༣༩བ་དང་། རྣག་དང་། ཁྲག་དང་། མཁྲིས་པ་དང་། བད་ཀན་དང་། ཞག་དང་། ཆུ་སེར་དང་། དྲི་མ་དང་། གཅིན་དང་། ཀླད་པ་དང་། ཀླད་རྒྱས་དག་ཡོད་དོ་སྙམ་དུ་སོ་སོར་རྟོག་སྟེ་། ཤའ་རདབ༹་ཏིའི་བུ་། དཔེར་ན་། ཁྱིམ་བདག་ཞིང་པའི་སྦྱང་འབྲུའི་རྣམ་པ་སྣ་ཚོགས་། འདི་ལྟ་སྟེ་། ཏིལ་དང་། འབྲས་ཐུག་པོ་ཆེ་དང་། མོན་སྲན་སྡེའུ་དང་། མོན་སྲན་ན་གུ་དང་། ནས་དང་། གྲོ་དང་། སྲན་ཆུང་དང་། འབྲས་སའ་ལུ་དང་། འབྲུ་དང་། ཡུངས་འབྲུ་དག་གིས་གང་བ་སྒོ་དྲུང་གཉིས་སུ་བཞག་པ་ལ་སྐྱེས་བུ་མིག་དང་ལྡན་པས་མཐོང་ན་། འདི་དག་ནི་ཏིལ་ཡིན་ནོ་༎ འདི་དག་ནི་འབྲས་ཐུག་པོ་ཆེ་ཡིན་ནོ་༎ འདི་དག་ནི་མོན་སྲན་སྡེའུ་ཡིན་ནོ་༎ འདི་དག་ནི་མོན་སྲན་ན་གུ་ཡིན་ནོ་༎ འདི་དག་ནི་ནས་ཡིན་ནོ་༎ འདི་དག་ནི་གྲོ་ཡིན་ནོ་༎ འདི་དག་ནི་སྲན་ཆུང་ཡིན་ནོ་༎ འདི་དག་ནི་འབྲས་སའ་ལུ་ཡིན་ནོ་༎ འདི་དག་ནི་འབྲུ་ཡིན་ནོ་༎ འདི་དག་ནི་ཡུངས་ཀར་ཡིན་ནོ་སྙམ་དུ་ཤེས་སོ་༎ ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོའང་ལུས་འདི་ཉིད་ལ་རྐང་པའི་མཐིལ་ཡན་ཆད་། སྐྲ་དང་མགོ་མན་ཆད་མི་གཙང་བ་རྣམ་པ་སྣ་ཚོགས་ཀྱིས་གང་སྟེ་། ལུས་འདི་ལ་ནི་སྐྲ་དང་། སྤུ་དང་། དེ་བཞིན་དུ་སྦྱར་ཏེ་། ཀླད་པ་དང་། ཀླད་རྒྱས་ཀྱི་བར་དག་ཡོད་དོ་སྙམ་དུ་སོ་སོར་རྟོག་གོ་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་རྟུན་པ་ཤེས་བཞིན་ཅན་དྲན་པ་དང་ལྡན་༄༤༤༠ཨ་༌༎ པས་འཇིག་རྟེན་ལ་བརྣབ་སེམས་དང་། ཡིད་མི་བདེ་བ་རྣམ་པར་བསལ་ནས་། ནང་གི་ལུས་ལ་ལུས་ཀྱི་རྗེས་སུ་ལྟ་ཞིང་གནས་ཏེ་། དེའང་མི་དམིགས་པའི་ཚུལ་དུ་སྟེ༏་ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་སྐྱོན་མེད་པ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་སྐྱོན་མེད་པ་ནི་། འདི་ལྟ་སྟེ་། ཡང་དག་པར་སྤོང་བ་བཞིའོ་༎ བཞི་གང་ཞེ་ན་། ཤའ་རདབ༹་ཏིའི་བུ་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སྡིག་པ་མི་དག་བའི་ཆོས་མ་སྐྱེས་པ་རྣམས་མི་བསྐྱེད་པའི་ཕྱིར་འདུན་པ་བསྐྱེད་ཅིང་རྩོལ་ལ་། བརྩོན་འགྲུས་རྩོམ་སྟེ་། སེམས་རབ་ཏུ་འཛིན་ཅིང་ཡང་དག་པར་རབ་ཏུ་འཇོག་པ་དང་། སྡིག་པ་མི་དགེ་བའི་ཆོས་སྐྱེས་པ་རྣམས་སྤོང་བའི་ཕྱིར་འདུན་པ་བསྐྱེད་ཅིང་རྩོལ་ལ་བརྩོན་འགྲུས་རྩོམ་སྟེ་། སེམས་རབ་ཏུ་འཛིན་ཅིང་ཡང་དག་པར་རབ་ཏུ་འཇོག་པ་དང་། དགེ་བའི་ཆོས་མ་སྐྱེས་པ་རྣམས་བསྐྱེད་པའི་ཕྱིར་འདུན་པ་བསྐྱེད་ཅིང་འབད་ལ་བརྩོན་འགྲུས་རྩོམ་སྟེ་། སེམས་རབ་ཏུ་འཛིན་ཅིང་ཡང་དག་པར་རབ་ཏུ་འཇོག་པ་དང་། དགེ་བའི་ཆོས་སྐྱེས་པ་རྣམས་གནས་པ་དང་། མི་བརྗེད་པ་དང་། རྒྱས་པ་དང་། ཕྱིར་ཞིང་བསྒོམ་པ་ཡོངས་སུ་རྫོགས་པར་བྱ་བའི་ཕྱིར་འདུན་པ་བསྐྱེད་ཅིང་འབད་ལ་བརྩོན་འགྲུས་༄༤༤༠བ་རྩོམ་སྟེ་། སེམས་རབ་ཏུ་འཛིན་ཅིང་ཡང་དག་པར་རབ་ཏུ་འཇོག་ལ་། དེའང་མི་དམིགས་པའི་ཚུལ་དུ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ནི་། འདི་ལྟ་སྟེ་། རྫུ་འཕྲུལ་གྱི་རྐང་པ་བཞིའོ་༎ བཞི་གང་ཞེ་ན་། ཤའ་རདབ༹་ཏིའི་བུ་། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་འདུན་པའི་ཏིང་ངེ་འཛིན་སྤང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་དབེན་པ་ལ་གནས་པ་། འདོད་ཆགས་དང་བྲལ་བ་ལ་གནས་པ་། འགོག་པ་ལ་གནས་པ་། རྣམ་པར་སྤོང་བས་ཡོངས་སུ་བསྒྱུར་བ་བསྒོམ་པ་དང་། དེ་བཞིན་དུ་སེམས་ཀྱི་ཏིང་ངེ་འཛིན་སྤང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་བསྒོམ་པ་དང་། བརྩོན་འགྲུས་ཀྱི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་བསྒོམ་པ་དང་། དཔྱོད་པའི་ཏིང་ངེ་འཛིན་སྤང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་དབེན་པ་ལ་གནས་པ་། འདོད་ཆགས་དང་བྲལ་བ་ལ་གནས་པ་། འགོག་པ་ལ་གནས་པར་རྣམ་པ་སྤོང་བས་། ཡོངས་སུ་བསྒྱུར་བ་བསྒོམ་སྟེ་དེའང་མི་དམིགས་པའི་ཚུལ་དུ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ཞེས་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་༄༤༤༡ཨ་༌༎ སྐྱོན་མེད་པ་ནི་། འདི་ལྟ་སྟེ་། དབང་པོ་ལྔའོ་༎ ལྔ་གང་ཞེ་ན་། འདི་ལྟ་སྟེ་། དད་པའི་དབང་པོ་དང་། བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་དང་། ཏིང་ངེ་འཛིན་གྱི་དབང་པོ་དང་། ཤེས་རབ་ཀྱི་དབང་པོ་སྟེ་། དེའང་མི་དམིགས་པའི་ཚུལ་དུ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ཞེས་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ནི་། འདི་ལྟ་སྟེ་། སྟོབས་ལྔའོ་༎ ལྔ་གང་ཞེ་ན་། འདི་ལྟ་སྟེ་། དད་པའི་སྟོབས་དང་། བརྩོན་འགྲུས་ཀྱི་སྟོབས་དང་། དྲན་པའི་སྟོབས་དང་། ཏིང་ངེ་འཛིན་གྱི་སྟོབས་དང་། ཤེས་རབ་ཀྱི་སྟོབས་སོ་༎ དེའང་མི་དམིགས་པའི་ཚུལ་དུ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ཞེས་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ནི་། འདི་ལྟ་སྟེ་། བྱང་ཆུབ་ཀྱི་ཡན་ལག་བདུན་ནོ་༎ བདུན་གང་ཞེ་ན་། འདི་ལྟ་སྟེ་། དྲན་པ་ཡང་དག་བྱང་ཆུབ་ཀྱི་ཡན་ལག་དང་། ཆོས་རྣམ་པར་འབྱེད་པ་ཡང་དག་བྱང་ཆུབ་ཀྱི་ཡན་ལག་དང་། བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་དང་། དགའ་བ་ཡང་དག་བྱང་ཆུབ་ཀྱི་ཡན་ལག་དང་། ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་དང་། ཏིང་༄༤༤༡བ་ངེ་འཛིན་ཡང་དག་བྱང་ཆུབ་ཀྱི་ཡན་ལག་དང་། བཏང་སྙོམས་ཡང་དག་བྱང་ཆུབ་ཀྱི་ཡན་ལག་སྟེ་། དྲན་པ་ཡང་དག་བྱང་ཆུབ་ཀྱི་ཡན་ལག་དེའང་དབེན་པ་ལ་གནས་པ་། འདོད་ཆགས་དང་བྲལ་བ་ལ་གནས་པ་། འགོག་པ་ལ་གནས་པ་། རྣམ་པར་སྤང་བས་ཡོངས་སུ་བསྒྱུར་བ་བསྒོམ་པ་དང་། དེ་བཞིན་དུ་ཆོས་རྣམ་པར་འབྱེད་པ་ཡང་དག་བྱང་ཆུབ་ཀྱི་ཡན་ལག་དང་། བརྩོན་འགྲུས་དང་། དགའ་བ་དང་། ཤིན་ཏུ་སྦྱངས་པ་དང་། ཏིང་ངེ་འཛིན་དང་། བཏང་སྙོམས་ཡང་དག་བྱང་ཆུབ་ཀྱི་ཡན་ལག་བདེན་པ་ལ་གནས་པ་། འདོད་ཆགས་དང་བྲལ་བ་ལ་གནས་པ་། འགོག་པ་ལ་གནས་པ་། རྣམ་པར་སྤོང་བས་ཡོངས་སུ་བསྒྱུར་བ་བསྒོམ་སྟེ་། དེའང་མི་དམིགས་པའི་ཚུལ་གྱིས་བསྒོམ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ཞེས་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ནི་། འདི་ལྟ་སྟེ་། འཕགས་པའི་ལམ་ཡན་ལག་བརྒྱད་པ་སྟེ་། བརྒྱད་གང་ཞེ་ན་། འདི་ལྟ་སྟེ་། ཡང་དག་པའི་ལྟ་བ་དང་། ཡང་དག་པའི་རྟོག་པ་དང་། ཡང་དག་པའི་ངག་དང་། ཡང་དག་པའི་ལས་ཀྱི་མཐའ་དང་། ཡང་དག་པའི་འཚོ་བ་དང་། ཡང་དག་པའི་རྩོལ་བ་དང་། ཡང་དག་པའི་དྲན་པ་དང་། ཡང་དག་པའི་ཏིང་ངེ་འཛིན་ཉིད་ནི་བརྒྱད་པ་ཡིན་ཏེ་། དེའང་མི་དམིགས་པའི་ཚུལ་དུ་སྟེ་། ཤའ་རདབ༹་ཏིའི་བུ་། དེ་ནི་༄༤༤༢ཨ་༌༎ བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ཞེས་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ནི་། འདི་ལྟ་སྟེ་། ཆོས་ཐམས་ཅད་གཉིས་སུ་མེད་པར་ཤེས་པ་ལ་འཇུག་པས་རྣམ་པར་ཐར་པའི་སྒོ་གསུམ་ལ་སྙོམས་པར་འཇུག་པ་དང་། ཆོས་ཐམས་ཅད་ལ་རྣམ་པར་མི་རྟོག་ཅིང་བསམ་གཏན་གྱི་བདེ་བ་ལ་རོ་མྱང་བ་མེད་པར་བསམ་གཏན་བཞི་ལ་སྙོམས་པར་འཇུག་པ་དང་། ཆོས་ཐམས་ཅད་མི་སྐྱེ་བར་བཟོད་པ་ལ་འཇུག་པས་ཚད་མེད་པ་བཞི་ལ་སྙོམས་པར་འཇུག་པ་དང་། ཁམས་གསུམ་དམིགས་སུ་མེད་པར་ཤེས་པས་གཟུགས་མེད་པའི་སྙོམས་པར་འཇུག་པ་བཞི་ལ་སྙོམས་པར་འཇུག་པ་དང་། སེམས་དང་། ཡིད་དང་། ཡིད་ཀྱི་རྣམ་པར་ཤེས་པ་དང་བྲལ་བས་རྣམ་པར་ཐར་བ་བརྒྱད་ལ་སྙོམས་པར་འཇུག་པ་དང་། འཁོར་བ་དང་མྱ་ངན་ལས་འདས་པ་ལ་གཉིས་སུ་མེད་པར་མཐོང་བས་མཐར་གྱིས་གནས་པའི་སྙོམས་པར་འཇུག་པ་དགུ་ལ་སྙོམས་པར་འཇུག་པ་། དང་། ཆོས་ཐམས་ཅད་སྨིག་རྒྱུ་ལྟ་བུ་ལ་འཇུག་པས་འདུ་ཤེས་དགུ་ལ་སྙོམས་པར་འཇུག་། དང་། པ་དང་། དྲན་པ་མེད་ཅིང་ཡིད་པ་བྱེད་པ་མེད་པར་རྗེས་སུ་དྲན་པ་བཅུ་ལ་སྙོམས་པར་འཇུག་པ་དང་། ཆོས་ཐམས་ཅད་སྒྱུ་མ་ལྟ་བུ་ལ་འཇུག་པས་འདུ་ཤེས་དྲུག་ལ་སྙོམས་པར་འཇུག་པ་དང་། ༄༤༤༢བ་ཤེས་པ་དང་མི་ཤེས་པའི་ཆོས་མཉམ་པས་ཤེས་པ་བཅུ་ལ་འཇུག་པ་དང་། ཆོས་ཐམས་ཅད་རང་བཞིན་གྱིས་མཉམ་པར་བཞག་པར་རྟོགས་ནས་གསུམ་ལ་སྙོམས་པར་འཇུག་པ་དང་། དུས་གསུམ་དང་བྲལ་བའི་ཤེས་པས་དབང་པོ་གསུམ་བསྒོམ་པ་དང་། ཚུལ་གཅིག་ཅིང་ཐ་དད་པར་མི་བྱེད་པའི་ཤེས་པ་ལ་འཇུག་པས་ཟིལ་གྱིས་གནོན་པའི་སྐྱེ་མཆེད་རྣམས་བསྒོམ་པ་དང་། ཆོས་ཟབ་མོ་ལ་བཟོད་པ་ལ་འཇུག་པས་ཟད་པར་གྱི་སྐྱེ་མཆེད་རྣམས་ལ་སྙོམས་པར་འཇུག་སྟེ་། དེའང་མི་དམིགས་པའི་ཚུལ་གྱིས་སྙོམས་པར་འཇུག་པ་སྟེ་། ཤའ་རདབ༹་ཏིའི་བུ་། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ཞེས་བྱའོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ནི་གང་གི་ཚེ་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་། ནང་སྟོང་པ་ཉིད་ལ་ཕྱི་སྟོང་པ་ཉིད་མི་མཐོང་། ཕྱི་སྟོང་པ་ཉིད་ལ་ནང་སྟོང་པ་ཉིད་མི་མཐོང་། ནང་སྟོང་པ་ཉིད་དང་ཕྱི་སྟོང་པ་ཉིད་ལ་སྟོང་པ་ཉིད་སྟོང་པ་ཉིད་མི་མཐོང་། སྟོང་པ་ཉིད་སྟོང་པ་ཉིད་ལ་ནང་དང་ཕྱི་སྟོང་པ་ཉིད་མི་མཐོང་། སྟོང་པ་ཉིད་སྟོང་པ་ཉིད་ལ་ཆེན་པོ་སྟོང་པ་ཉིད་མི་མཐོང་། ཆེན་པོ་སྟོང་པ་ཉིད་ལ་དོན་དམ་པ་སྟོང་པ་ཉིད་མི་མཐོང་། དོན་དམ་པ་སྟོང་པ་ཉིད་ལ་འདུས་བྱས་སྟོང་པ་ཉིད་མི་མཐོང་། འདུས་བྱས་སྟོང་པ་ཉིད་ལ་འདུས་མ་བྱས་སྟོང་པ་ཉིད་མི་མཐོང་། འདུས་༄༤༤༣ཨ་༌༎ མ་བྱས་སྟོང་པ་ཉིད་ལ་མཐའ་ལས་འདས་པ་སྟོང་པ་ཉིད་མི་མཐོང་། མཐའ་ལས་འདས་པ་སྟོང་པ་ཉིད་ལ་ཐོག་མ་དང་ཐ་མ་མེད་པ་སྟོང་པ་ཉིད་མི་མཐོང་། ཐོག་མ་དང་ཐ་མ་མེད་པ་སྟོང་པ་ཉིད་ལ་དོར་བ་མེད་པ་སྟོང་པ་ཉིད་མི་། མཐོང་། དོར་བ་མེད་པ་སྟོང་པ་ཉིད་ལ་རང་བཞིན་གྱིས་སྟོང་པ་ཉིད་མི་མཐོང་། རང་བཞིན་གྱིས་སྟོང་པ་ཉིད་ལ་རང་གི་མཚན་ཉིད་སྟོང་པ་ཉིད་མི་མཐོང་། རང་གི་མཚན་ཉིད་སྟོང་པ་ཉིད་ལ་ཆོས་ཐམས་ཅད་སྟོང་པ་ཉིད་མི་མཐོང་། ཆོས་ཐམས་ཅད་སྟོང་པ་ཉིད་ལ་དངོས་པོ་མེད་པ་སྟོང་པ་ཉིད་མི་མཐོང་། དངོས་པོ་མེད་པ་སྟོང་པ་ཉིད་ལ་ངོ་བོ་ཉིད་སྟོང་པ་ཉིད་མི་མཐོང་། ངོ་བོ་ཉིད་སྟོང་པ་ཉིད་ལ་དངོས་པོ་མེད་པའི་ངོ་བོ་ཉིད་སྟོང་པ་ཉིད་མི་མཐོང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ལ་ངོ་བོ་ཉིད་སྟོང་པ་ཉིད་མི་མཐོང་བ་སྟེ་། ཤའ་རདབ༹་ཏིའི་བུ་།
 धर्मेष्व् अनभिनिविष्टाः प्रज्ञापारमितायां पारं गताः क्षिप्रम् अनुत्तरां सम्यक्संबोधिम् अभिसंबुध्यन्ते।	བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་སྤྱོད་པ་ནི་བྱང་ཆུབ་སེམས་དཔའི་སྐྱོན་མེད་པ་ལ་འཇུག་པར་འགྱུར་རོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོའི་སྐྱོན་མེད་པ་ནི་། འདི་ལྟ་སྟེ་། གཞན་གྱི་དྲིང་ལ་མི་འཇོག་ཅིང་གཞན་ལ་བསྟན་པ་ཤེས་པ་ལ་འཇུག་པས་དེ་བཞིན་གཤེགས་པའི་སྟོབས་བཅུ་ཡོངས་སུ་རྫོགས་པར་བྱེད་དེ་། དེའང་མི་དམིགས་པའི་ཚུལ་གྱིས་བྱེད་པའོ་༎ ༄༤༤༣བ་བདག་དང་གཞན་ལ་རློམ་སེམས་མེད་པ་ལ་ལྷག་པར་འཇུག་པས་མི་འཇིགས་པ་བཞི་ཡོངས་སུ་རྫོགས་པར་བྱེད་དེ་། དེའང་མི་དམིགས་པའི་ཚུལ་གྱིས་བྱེད་པའོ་༎ ཉན་ཐོས་དང་རང་སངས་རྒྱས་ཀྱི་ཐེག་པ་ཡོངས་སུ་སྤངས་པའི་ཤེས་པས་དེ་ལའང་རློམ་སེམས་སུ་མི་བྱེད་པས་སོ་སོ་ཡང་དག་པར་རིག་པ་བཞི་ཡོངས་སུ་རྫོགས་པར་བྱེད་དེ་། དེའང་མི་དམིགས་པའི་ཚུལ་གྱིས་བྱེད་པའོ་༎ སེམས་ཅན་དང་སེམས་ཅན་མེད་པས་བྱམས་པ་ཆེན་པོ་ཡོངས་སུ་རྫོགས་པར་བྱེད་དེ་། དེའང་མི་དམིགས་པའི་ཚུལ་གྱིས་བྱེད་པའོ་༎ བདག་མེད་པས་སྙིང་རྗེ་ཆེན་པོ་ཡོངས་སུ་རྫོགས་པར་བྱེད་དེ་། དེའང་མི་དམིགས་པའི་ཚུལ་གྱིས་བྱེད་པའོ་༎ རིག་པ་གཉིས་ཀྱི་བསམ་པ་དང་བྲལ་བས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཡོངས་སུ་རྫོགས་པར་བྱེད་དེ་། དེའང་མི་དམིགས་པའི་ཚུལ་གྱིས་བྱེད་པའོ་༎ རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ལ་འཇུག་པས་ཐམས་ཅད་ཤེས་པ་ཉིད་དང་། ལམ་གྱི་རྣམ་པ་ཤེས་པ་ཉིད་དང་། རྣམ་པ་ཐམས་ཅད་མཁྱེན་པ་ཉིད་ཡོངས་སུ་རྫོགས་པར་བྱེད་དེ་། དེའང་མི་དམིགས་པའི་ཚུལ་གྱིས་བྱེད་པའོ་༎ སེར་སྣ་དང་། འཆལ་བའི་ཚུལ་ཁྲིམས་དང་། ཁྲོ་བ་དང་། ལེ་ལོ་དང་། རྣམ་པར་ག-ཡེང་བའི་སེམས་དང་། འཆལ་བའི་ཤེས་རབ་ཀྱི་སེམས་རྣམས་དངོས་པོ་མེད་པར་མཐོང་བས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་བྱེད་དེ་། དེའང་མི་༄༤༤༤ཨ་༌༎ དམིགས་པའི་ཚུལ་གྱིས་བྱེད་པའོ་༎ ཆོས་ཐམས་ཅད་འོང་བ་དང་འགྲོ་བ་མེད་ཅེས་བྱ་བར་མོས་ནས་མངོན་པར་ཤེས་པ་དྲུག་ཡོངས་སུ་རྫོགས་པར་བྱེད་དེ་། དེའང་མི་དམིགས་པའི་ཚུལ་གྱིས་བྱེད་པའོ་༎ ཆོས་ཐམས་ཅད་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། སྐྱེ་བ་མེད་པ་དང་། འགག་པ་མེད་པ་དང་། མངོན་པར་འདུ་བྱ་བ་མེད་པ་དང་། འབྱུང་བ་མེད་ཅེས་བྱ་བར་མཐོང་ནས་། མིག་ལྔ་ཡོངས་སུ་རྫོགས་པར་བྱེད་དེ་། དེའང་མི་དམིགས་པའི་ཚུལ་གྱིས་བྱེད་པའོ་༎ ཆོས་ཐམས་ཅད་མི་གནས་པའོ་ཞེས་བྱ་བར་མོས་ནས་མཚན་དང་དཔེ་བྱད་བཟང་པོ་རྣམས་ཡོངས་སུ་རྫོགས་པར་བྱེད་དེ་། དེའང་མི་དམིགས་པའི་ཚུལ་གྱིས་བྱེད་པའོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ཇི་ལྟར་ན་བྱང་ཆུབ་ཀྱི་ལམ་དུ་མཆི་ཞིང་བྱང་ཆུབ་སེམས་དཔའི་སྐྱོན་མ་མཆིས་པ་ལའང་འཇུག་ལ་། སུས་ཀྱང་ཐུལ་བར་རྔོ་མི་ཐོགས་པ་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། གང་གི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་༄༤༤༤བ་པ༏་གཟུགས་ཀྱི་ཕུང་པོར་རློམ་སེམས་སུ་མི་བྱེད་ཅིང་། དེ་བཞིན་དུ་རྣམ་པར་ཤེས་པའི་ཕུང་པོའི་བར་དུ་རློམ་སེམས་སུ་མི་བྱེད་མི་བྱེད་ཅིང་། ། མིག་གི་སྐྱེ་མཆེད་དུ་རློམ་སེམས་སུ་མི་བྱེད་ཅིང་། དེ་བཞིན་དུ་ཡིད་ཀྱི་སྐྱེ་མཆེད་ཀྱི་བར་དུ་རློམ་སེམས་སུ་མི་བྱེད་། གཟུགས་ཀྱི་སྐྱེ་མཆེད་དུ་རློམ་སེམས་སུ་མི་བྱེད་པ་ནས་། ཆོས་ཀྱི་སྐྱེ་མཆེད་ཀྱི་བར་དུ་རློམ་སེམས་སུ་མི་བྱེད་། དེ་བཞིན་དུ་མིག་གི་ཁམས་སུ་རློམ་སེམས་སུ་མི་བྱེད་། གཟུགས་ཀྱི་ཁམས་སུ་རློམ་སེམས་སུ་མི་བྱེད་། མིག་གི་རྣམ་པར་ཤེས་པའི་ཁམས་སུ་རློམ་སེམས་སུ་མི་བྱེད་པ་ནས་། དེ་བཞིན་དུ་སྦྱར་ཏེ་། ཡིད་ཀྱི་ཁམས་སུ་རློམ་སེམས་སུ་མི་བྱེད་། ཆོས་ཀྱི་ཁམས་ཀྱི་བར་དུ་རློམ་སེམས་སུ་མི་བྱེད་། དྲན་པ་ཉེ་བར་བཞག་པ་རྣམས་སུ་རློམ་སེམས་སུ་མི་བྱེད་པ་ནས་། འཕགས་པའི་ལམ་ཡན་ལག་བརྒྱད་པའི་བར་དུ་རློམ་སེམས་སུ་མི་བྱེད་། སྦྱིན་པའི་ཕ་རོལ་ཏུ་ཕྱིན་པར་རློམ་སེམས་སུ་མི་བྱེད་པ་ནས་། ཤེས་རབ་ཀྱི་ཕ་རོལ་ཏུ་ཕྱིན་པའི་བར་དུ་རློམ་སེམས་སུ་མི་བྱེད་། དེ་བཞིན་གཤེགས་པའི་སྟོབས་བཅུར་རློམ་སེམས་སུ་མི་བྱེད་། དེ་བཞིན་དུ་མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། བྱམས་པ་ཆེན་པོ་དང་། སྙིང་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དུ་རློམ་སེམས་སུ་མི་བྱེད་། དེ་བཞིན་དུ་རྒྱུན་དུ་ཞུགས་པའི་འབྲས་བུའི་བར་དུ་རློམ་སེམས་སུ་མི་བྱེད་པ་ནས་། དགྲ་༄༤༤༥ཨ་༌༎ བཅོམ་པའི་བར་དུ་རློམ་སེམས་སུ་མི་བྱེད་། དེ་བཞིན་དུ་རང་བྱང་ཆུབ་ཏུ་རློམ་སེམས་སུ་མི་བྱེད་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་རློམ་སེམས་སུ་མི་བྱེད་པ་སྟེ་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པས་རྣམ་པར་འཕེལ་བ་ན་། བྱང་ཆུབ་ཀྱི་ལམ་དུ་འགྲོ་ཞིང་བྱང་ཆུབ་སེམས་དཔའི་སྐྱོན་མེད་པ་ལའང་འཇུག་ལ་། སུས་ཀྱང་ཐུལ་བར་མི་ནུས་པ་ཡིན་ནོ་༎ ཤའ་རདབ༹་ཏིའི་བུ་། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་ནས་། ཐམས་ཅད་མཁྱེན་པའི་ཡེ་ཤེས་ཡོངས་སུ་རྫོགས་པར་བྱེད་དེ་། ཤེས་པ་གང་དང་ལྡན་ན་ནམ་ཡང་ངན་སོང་རྣམས་སུ་རབ་ཏུ་མི་ལྟུང་ཞིང་མི་རྣམས་ཀྱི་ནང་དུ་ཉམས་པར་མི་འགྱུར་ལ་། དབུལ་པོར་མ་ཡིན་པ་དང་། ལུས་གང་དང་ལྡན་ན་ལྷ་དང་མི་དང་ལྷ་མ་ཡིན་གྱི་འཇིག་རྟེན་གྱིས་སྨད་པར་འགྱུར་བའི་ལུས་དེ་ལྟ་བུ་ཡོངས་སུ་མི་འཛིན་ཏོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་པ་གང་དང་ལྡན་ན་། ནམ་ཡང་ངན་སོང་རྣམས་སུ་མི་ལྟུང་བ་དང་། ལྷ་དང་མི་དང་ལྷ་མ་ཡིན་གྱི་འཇིག་རྟེན་གྱིས་སྨད་པར་མི་༄༤༤༥བ་འགྱུར་བའི་ཤེས་པ་གང་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་པ་གང་དང་ལྡན་ན་། ཤར་ཕྱོགས་ཀྱི་འཇིག་རྟེན་གྱི་ཁམས་གངགའའི་ཀླུང་གི་བྱེ་མ་སྙེད་དག་ན་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གངགའའི་ཀླུང་གི་བྱེ་མ་སྙེད་དག་མཐོང་ཞིང་དེ་དག་ལས་ཆོས་ཀྱང་ཉན་ལ་། སངས་རྒྱས་བཅོམ་ལྡན་འདས་དེ་དག་གི་ཉན་ཐོས་ཀྱི་དགེ་འདུན་དང་། བྱང་ཆུབ་སེམས་དཔའི་དགེ་འདུན་ཡང་མཐོང་། སངས་རྒྱས་ཀྱི་ཞིང་གི་ཡོན་ཏན་བཀོད་པ་དག་ཀྱང་མཐོང་བ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་པ་གང་དང་ལྡན་ན་། སངས་རྒྱས་སུ་འདུ་ཤེས་མི་འཇུག་། བྱང་ཆུབ་སེམས་དཔར་འདུ་ཤེས་མི་འཇུག་། ཉན་ཐོས་སུ་འདུ་ཤེས་མི་འཇུག་། རང་སངས་རྒྱས་སུ་འདུ་ཤེས་པ་མ་ཡིན་། བདག་ཏུ་འདུ་ཤེས་པ་མ་ཡིན་། བདག་མེད་པར་འདུ་ཤེས་པ་མ་ཡིན་། སངས་རྒྱས་ཀྱི་ཞིང་དུ་འདུ་ཤེས་པ་མ་ཡིན་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་པ་གང་དང་ལྡན་ན་། སྦྱིན་པའི་ཕ་རོལ་ཏུ་ཕྱིན་པ་ལའང་སྤྱོད་ལ་། སྦྱིན་པ་དེའང་མི་དམིགས་པ་ནས་། ཤེས་རབ་ཀྱི་ཕ་རོལ་ཏུ་ཕྱིན་པ་ལའང་སྤྱོད་ལ་། ཤེས་རབ་ཀྱི་ཕ་རོལ་ཏུ་ཕྱིན་པ་དེའང་མི་དམིགས་པ་དང་། ཤེས་པ་གང་དང་ལྡན་ན་། དྲན་པ་ཉེ་བར་༄༤༤༦ཨ་༌༎ བཞག་པ་རྣམས་མི་དམིགས་པར་དྲན་པ་ཉེ་བར་བཞག་པ་རྣམས་ལ་སྤྱོད་པ་དང་། དེ་བཞིན་དུ་སྦྱར་ཏེ་། སངས་རྒྱས་ཀྱི་ཆོས་མ་འདྲེས་པ་རྣམས་མི་དམིགས་པར་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ལ་སྤྱོད་པ་སྟེ་། ཤའ་རདབ༹་ཏིའི་བུ་། འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཤེས་པ་གང་དང་ལྡན་ན་། ཆོས་ཐམས་ཅད་ཀྱང་ཡོངས་སུ་རྫོགས་པར་བྱེད་ལ་། ཆོས་དེ་དག་ཏུའང་རློམ་སེམས་སུ་མི་བྱེད་པའི་ཤེས་པ་ཡིན་ཏེ་། ཤའ་རདབ༹་ཏིའི་བུ་། དེ་ལྟ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་བྱང་ཆུབ་ཀྱི་ལམ་རྣམ་པར་སྤྱོད་པར་འདོད་པ་། བྱང་ཆུབ་སེམས་དཔའི་སྐྱོན་མེད་པ་ལ་འཇུག་པར་འདོད་པས་ལུས་ཀྱི་ལས་དང་པར་འདོད་པ་། ། ངག་གི་ལས་དང་། ཡིད་ཀྱི་ལས་ཁ་ན་མ་ཐོ་བ་དང་བཅས་པ་དག་གི་སྐབས་དབྱེ་བར་མི་བྱའོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཆེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། བྱང་ཆུབ་སེམས་དཔའ་སེམས་དཔའ་ཆེན་པོའི་ལུས་ཀྱི་ལས་ཁ་ན་མ་ཐོ་བ་དང་བཅས་པ་གང་ལགས་། ངག་གི་ལས་གང་ལགས་། ཡིད་ཀྱི་ལས་གང་ལགས་། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤའ་རདབ༹་ཏིའི་བུ་ལ་༄༤༤༦བ་འདི་སྐད་ཅེས་བཀའ་སྩལ་ཏོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་གང་འདི་སྙམ་དུ་སེམས་ཏེ་། ལུས་གང་གིས་བདག་ལུས་ལ་དམིགས་པར་བྱའོ་སྙམ་པའི་ལུས་དེ་འདི་ཡིན་ནོ་སྙམ་པ་དང་། དེ་བཞིན་དུ་ངག་དེ་འདི་ཡིན་ནོ་སྙམ་པ་དང་། དེ་བཞིན་དུ་ཡིད་དེ་འདི་ཡིན་ནོ་སྙམ་པ་དང་། ཡིད་གང་གིས་བདག་ཡིད་ལ་དམིགས་པར་བྱའོ་སྙམ་པའི་ཡིད་དེ་འདི་ཡིན་ནོ་སྙམ་པ་སྟེ་། ཤའ་རདབ༹་ཏིའི་བུ་། དེ་ནི་ལུས་ཀྱི་ལས་དང་། ངག་གི་ལས་དང་། ཡིད་ཀྱི་ལས་ཁ་ན་མ་ཐོ་བ་དང་བཅས་པ་ཡིན་ནོ་༎ ཤའ་རདབ༹་ཏིའི་བུ་། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ནི་། ལུས་ཀྱང་མི་དམིགས་པ་ཡིན་ན་། ཤའ་རདབ༹་ཏིའི་བུ་། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་། ལུས་དམིགས་ལ་ལུས་སམ་། ངག་གམ་། ཡིད་གང་གིས་སེར་སྣའི་སེམས་བསྐྱེད་པར་བྱེད་ཅིང་། འཆལ་བའི་ཚུལ་ཁྲིམས་ཀྱི་སེམས་སམ་། འཁྲུག་པའི་སེམས་སམ་། ལེ་ལོའི་སེམས་སམ་། རྣམ་པར་ག-ཡེངས་པའི་སེམས་སམ་། འཆལ་བའི་ཤེས་རབ་ཀྱི་སེམས་བསྐྱེད་ན་། ཤའ་རདབ༹་ཏིའི་བུ༏་དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོ་མ་ཡིན་པར་རིག་པར་བྱའོ་༎ ཤའ་རདབ༹་ཏིའི་བུ་། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་༄༤༤༧ཨ་༌༎ ཏུ་ཕྱིན་པ་ལ་སྤྱོད་པ་ན་། ལུས་ཀྱི་གནས་ངན་ལེན་སྦྱོང་བར་བྱེད་། ངག་གི་གནས་ངན་ལེན་སྦྱོང་བར་བྱེད་། ཡིད་ཀྱི་གནས་ངན་ལེན་སྦྱོང་བར་བྱེད་ན་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་། བྱང་ཆུབ་ཀྱི་ལམ་རྣམ་པར་སྦྱོང་ཞིང་། བྱང་ཆུབ་སེམས་དཔའི་སྐྱོན་མེད་པ་ལ་ཡང་དག་པར་འཇུག་པ་ཡིན་ནོ་༎ དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤའ་རདབ༹་ཏིའི་བུས་འདི་སྐད་ཅེས་གསོལ་ཏོ་༎ བཙུན་པ་བཅོམ་ལྡན་འདས་། ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ལུས་ཀྱི་གནས་ངན་ལེན་སྦྱོང་བ་ལགས་། དེ་བཞིན་དུ་ཇི་ལྟར་ན་ངག་དང་ཡིད་ཀྱི་གནས་ངན་ལེན་སྦྱོང་བ་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཤའ་རདབ༹་ཏིའི་བུ་། གང་གི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་ལུས་མི་དམིགས་། ངག་དང་ཡིད་མི་དམིགས་ཤིང་། ཤའ་རདབ༹་ཏིའི་བུ་། དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་དང་པོ་བསྐྱེད་པ་ནས་བཟུང་སྟེ་། དགེ་བ་བཅུའི་ལས་ཀྱི་ལམ་རྣམས་ཡང་དག་པར་བླངས་ནས་གནས་ལ་། ནམ་ཡང་ཉན་ཐོས་ཀྱི་སེམས་སམ་། རང་སངས་རྒྱས་ཀྱི་སེམས་མི་བསྐྱེད་ཅིང་། སེམས་ཅན་ཐམས་ཅད་ལའང་རྟག་པ་ཁོ་ནར་སྙིང་རྗེ་ཆེན་པོ་སྐྱེད་༄༤༤༧བ་པར་བྱེད་པ་སྟེ་། ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོའི་ལུས་ཀྱི་གནས་ངན་ལེན་ཡོངས་སུ་དག་པར་ང་སྨྲའོ་༎ དེ་བཞིན་དུ་ངག་དང་ཡིད་ཀྱི་གནས་ངན་ལེན་ཡོངས་སུ་དག་པར་ང་སྨྲའོ་༎ ཤའ་རདབ༹་ཏིའི་བུ་། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་། བྱང་ཆུབ་ཀྱི་ལམ་སྦྱོང་བར་བྱེད་ཅིང་། བྱང་ཆུབ་སེམས་དཔའི་སྐྱོན་མེད་པ་ལའང་འཇུག་པ་ཡིན་ནོ་༎
