 सूत्रार्थसमुच्चयोपदेशः	༄༣༠༤ཨ་༅་༎ རྒྱ་གར་སྐད་དུ་། སའུ་ཏརའ་རཐ་ས་མུ་ཙཚ་ཡོ་པ་དེ་ཤ་། བོད་སྐད་དུ་། མདོའི་སྡེའི་དོན་ཀུན་ལས་བཏུས་པའི་མན་ངག་། 
 नमो रत्नत्रयाय	དཀོན་མཆོག་གསུམ་ལ་ཕྱག་འཚལ་ལོ་༎
 संदृश्य गम्भीरमुदारमब्ध्याकाशोपमं सूत्रसुमातृकां च ।	རྒྱ་མཚོ་ནམ་མཁའ་ལྟར་ཟབ་རྒྱ་ཆེ་བ་༎ མདོ་སྡེའི་སྡེ་སྣོད་མ་མོ་ཀུན་བལྟས་ཤིང་༎
 श्रीमद्गुरोरास्यसमुद्गतार्थान् दुष्प्रापणीयांन् विलिखामि चाहम् ॥ १ ॥	དཔལ་ལྡན་བླ་མའི་ཞལ་ནས་བྱུང་བ་ཡི་༎
 अत्र बोधिसत्त्वानां रत्नोपमाः पञ्चाशद् धर्माः प्राणोपमादयः ।	རྙེད་པར་དཀའ་བའི་དོན་རྣམས་བྲི་བར་༄༣༠༤བ་བྱ་༏་༏འདིར་བྱང་ཆུབ་སེམས་དཔའ་རྣམས་ཀྱི་ནོར་ལྟ་བུའི་ཆོས་ནི་ལྔ་བཅུ་སྟེ་། སྲོག་ལྟ་བུ་ལ་སོགས་པའོ་༎
 तान् अभिधास्ये किञ्चित् । तद्यथा-	དེ་རྣམས་ཅུང་ཟད་བཤད་པར་བྱ་སྟེ་། ཇི་སྐད་དུ་།
 आयुर्जीवितमाधार ऊष्मविज्ञानयोर्हि यः । २ अ ब । यथा सत्त्वाः प्राणेषु स्निह्यन्तः प्राणांश्चाश्रयन्ते,	སྲོག་ནི་ཚེ་ཡིན་དྲོད་དང་ནི་༎ རྣམ་ཤེས་རྟེན་ཉིད་ཡིན་པའོ་༎ ཞེས་སོ་༎
 तथा बोधिसत्त्वा अपि प्राणोपमबोधिचित्ते स्निह्यन्तस्तदाश्रयन्ते ।	དེ་ལྟར་སེམས་ཅན་རྣམས་ལ་སྲོག་གཅེས་ཤིང་སྲོག་ལ་བརྟེན་པ་དེ་བཞིན་དུ་བྱང་ཆུབ་སེམས་དཔའ་ལ་ཡང་སྲོག་ལྟ་བུའི་བྱང་ཆུབ་ཀྱི་སེམས་གཅེས་ཤིང་ལ་དེ་ལ་བརྟེན་པའོ་༎
 मातापितृसमो धर्मस्तु शून्यता-करुणे ।	ཕ་མ་ལྟ་བུའི་ཆོས་ནི་སྟོང་པ་ཉིད་དང་། སྙིང་རྗེ་ཡིན་ཏེ་།
 तदनोत्पादे न बोधिसत्त्वसम्भवः ।	དེས་མ་བསྐྱེད་པའི་བྱང་ཆུབ་སེམས་དཔའ་འབྱུང་བར་མི་འགྱུར་རོ་༎
 गृहिणीवत् मृति-शिक्षा-कर्मणिसंचितिसंज्ञानि अहोरात्रं त्रिः समागमः ।	བྱན་མོ་ལྟ་བུ་ནི་འཆི་བ་དང་༏་བསླབ་པ་དང་། ལས་ཀྱིས་བསགས་པ་བགྲང་བ་རྣམས་ཏེ་། ཉིན་མཚན་ལན་གསུམ་དུ་འགྲོགས་དགོས་པའོ་༎
 गृहवद् दश कुशलानि ।	ཁང་པ་ལྟ་བུ་ནི་དགེ་བ་བཅུ་པོ་ཡིན་ཏེ་།
 इमामि तु गृहमेव दुर्गतिद्वारपिधानात् ।	འདི་ནི་ཁང་པ་ཉིད་དེ་ངན་འགྲོ་དག་གི་སྒོ་གཅོད་པའི་ཕྱིར་།
 धनोपमानि आर्यसप्तधनानि, अल्पेच्छता, संतोषश्च ।	ནོར་ལྟ་བུ་ནི་འཕགས་པའི་ནོར་བདུན་དང་། འདོད་པ་ཆུང་བ་དང་། ཆོག་ཤེས་པའོ་༎
 मित्रवत् त्रिधातुप्रयोगं कुर्वन्नपि निर्वाणाशयता, विपुलदाने ऽपि विपाकनिरपेक्षता, सर्वधर्मानुत्पादज्ञाने ऽपि कर्मविपाकानुत्सर्गः, सर्वधर्मनैरात्म्यज्ञाने ऽपि सत्त्वेषु करुणोत्पादः ।	གྲོགས་པོ་ལྟ་བུ་ནི་སྦྱོར་བ་ཁམས་གསུམ་ན་བྱེད་ཀྱང་བསམ་པ་མྱ་ངན་ལས་འདས་པ་དང་། སྦྱིན་པ་རྒྱ་ཆེན་པོ་གཏོང་ཡང་རྣམ་པར་སྨིན་པ་ལ་རེ་བ་མེད་པ་དང་། ཆོས་ཐམས་ཅད་སྐྱེ་བ་མེད་པར་ཤེས་ཀྱང་ལས་ཀྱི་རྣམ་པར་སྨིན་པ་མི་འདོར་བ་དང་། ཆོས་ཐམས་ཅད་བདག་མེད་པར་ཤེས་ཀྱང་སེམས་ཅན་ལ་སྙིང་རྗེ་བསྐྱེད་པའོ་༎
 मूलसमाः श्रद्धा, श्रवणं, त्यागः , क्षान्तिश्च ।	རྩ་བ་ལྟ་བུ་ནི་དད་པ་དང་། ཐོས་པ་དང་། གཏོང་བ་དང་། བཟོད་པའོ་༎
 क्षेत्रोपमं शीलम् ।	ཞིང་ལྟ་བུ་ནི་ཚུལ་ཁྲིམས་སོ་༎
 बन्धुसमाः दशपारमिताः ।	ཉེ་དུ་ལྟ་བུ་ནི་ཕ་རོལ་ཏུ་ཕྱིན་པ་བཅུའོ་༎
 आचार्योपमास्तु षडनुस्मृतयः ।	སློབ་དཔོན་ལྟ་བུ་ནི་རྗེས་སུ་དྲན་པ་དྲུག་གོ་༎
 उपाध्यायोपमास्तु आर्यकाश्यप-परिपृच्छासूत्रे बोधिचित्ताविस्मरणाय चत्वारो धर्माः ।	མཁན་པོ་ལྟ་བུ་ནི་འཕགས་པ་འོད་སྲུངས་ཀྱིས་ཞུས་པའི་མདོའི་བྱང་ཆུབ་ཀྱི་སེམས་མི་བརྗེད་པར་འགྱུར་བའི་ཆོས་བཞིའོ་༎
 श्रेष्ठिसमाः शिक्षासमुच्चये चतुर्दशापकारप्रतिपक्षाः ।	ཚོང་དཔོན་ལྟ་བུ་ནི་བསླབ་པ་ཀུན་ལས་བཏུས་ཀྱི་གནོད་པ་བཅུ་བཞིའི་གཉེན་པོ་རྣམས་སོ་༎
 भगिनीसमानि चतुरप्रमाणानि ।	སྲིང་མོ་ལྟ་བུ་ནི་ཚད་མེད་པ་བཞིའོ་༎
 दासोपमानि चतुःसंग्रहवस्तूनि ।	བྲན་ལྟ་བུ་ནི་བསྡུ་བའི་དངོས་པོ་བཞིའོ་༎
 प्रजोपमस्तु श्व-दास-चाण्डालवदहङ्कार-नाशः ।	འབངས་ལྟ་བུ་ནི་ཁྱི་དང་བྲན་དང་གདོལ་པ་ལྟ་བུར་ང་རྒྱལ་བཅག་པའོ་༎
 नेत्रोपमे तु आशयाध्याशयविशुद्धी ।	མིག་ལྟ་བུ་ནི་བསམ་པ་དང་། ལྷག་པའི་བསམ་པ་རྣམ་པར་དག་པའོ་༎
 धात्रीसमं कल्याणमित्रम् ।	མ་མ་ལྟ་བུ་ནི་དགེ་བའི་བཤེས་གཉེན་ཡིན་ནོ་༎
 राजोपमं त्रिरत्नम् ।	རྒྱལ་པོ་ལྟ་བུ་ནི་དཀོན་མཆོག་གསུམ་ཡིན་ནོ་༎
 तोयसंकारोपमा त्रिमण्डलपरिशुद्धिः ।	ཆུ་ལུད་ལྟ་བུ་ནི་འཁོར་གསུམ་ཡོངས་སུ་དག་༄༣༠༥ཨ་༌་༎ པ་ཡིན་ནོ་༎
 मार्गदर्शकसमाः स्मृति-सम्प्रजन्य-योनिशोमनसिकाराप्रमादाः, चतुर्विपर्यासप्रतिपक्षसेवनञ्च ।	ལམ་མཁན་ལྟ་བུ་ནི་དྲན་པ་དང་། ཤེས་བཞིན་དང་། ཚུལ་བཞིན་སེམས་པ་དང་། བག་ཡོད་པ་དང་། ཕྱིན་ཅི་ལོག་བཞིའི་གཉེན་པོ་བསྟེན་པའོ་༎
 चर्र्नवत् सत्त्वापरित्यागानुग्रहौ ।	པགས་པ་ལྟ་བུ་ནི་སེམས་ཅན་མི་གཏོང་ཞིང་རྗེས་སུ་འཛིན་པའོ་༎
 अलङ्कारोपमाः श्रद्धा, शीलं, त्यागः, श्रुतं, प्रज्ञा च ।	རྒྱན་ལྟ་བུ་ནི་དད་པ་དང་། ཚུལ་ཁྲིམས་དང་། གཏོང་བ་དང་། ཐས་པ་དང་། ཤེས་རབ་པོ་༎
 व्याधिपीडोपमं तु आध्यात्मिकबाह्यवस्त्वभिनिविष्टचित्तम् ।	ནད་དང་ཟུག་རྔུ་ལྟ་བུ་ནི་ཕྱི་ནང་གི་དངོས་པོ་ལ་ཞེན་པའི་སེམས་སོ་༎
 हतचित्तपुरुषवत् गृहस्थो बोधिसत्त्व एवं विचारयति- कदाहं ब्रह्मचारी भवेयम् ।	སྐྱེས་བུ་མནར་སེམས་ཅན་ལྟ་བུ་ནི་ཁྱིམ་པའི་བྱང་ཆུབ་སེམས་དཔའ་འདི་སྙམ་དུ་བདག་ནམ་ཞིག་ན་ཚངས་པར་སྤྱོད་པར་འགྱུར་ཞིག་གུ་ཞེས་པ་དང་། 
 प्रव्रजित एवं चिन्तयति- कदाहं जगतो दुःखानि मोक्तुं क्षम इति ।	རབ་ཏུ་བྱུང་བ་འདི་སྙམ་དུ་ནམ་ཞིག་ན་བདག་གིས་འགྲོ་བ་རྣམས་སྡུག་བསྔལ་ལས་ཐར་བར་ནུས་ཞེས་པའོ་༎
 कुसीदोपमं गृहस्थेन क्षेत्रादीनाम् अपरित्यागः ।	ལེ་ལོ་ཅན་ལྟ་བུ་ནི་ཁྱིམ་པས་ཞིང་ལ་སོགས་པ་མ་སྤངས་པའོ་༎
 प्रव्रजितेन दौःशील्यादीनामप्रहाणम् ।	རབ་ཏུ་བྱུང་བས་ཚུལ་འཆོས་ལ་སོགས་པ་མ་སྤངས་པའོ་༎
 शीलस्कन्धसूत्रे- ऽभिक्षवः,	ཚུལ་ཁྲིམས་ཀྱི་ཕུང་པོའི་མདོ་ལས་།
 प्रव्रजितेन हस्तियुद्धदर्शनमपि मिथ्याजीव इति उक्तम् ।	དགེ་སློང་དག་རབ་ཏུ་བྱུང་བས་གླང་པོ་ཆེ་འཐབ་པ་ལ་བལྟས་ན་ཡང་ལོག་པའི་འཚོ་བ་ཡིན་ནོ་ཞེས་གསུངས་སོ་༎
 सुस्वभावोपमो योनिशोमनसिकारवान् ।	གཤིས་བཟང་པོ་ལྟ་བུ་ནི་ཚུལ་བཞིན་སེམས་པ་དང་ལྡན་པའོ་༎
 मूकोपमः परदोष-भ्रान्त्यनाख्याता, स्वगुणानाख्याता, अपरनिन्दकश्च ।	དིག་པ་ལྟ་བུ་ནི་གཞན་གྱི་ཉེས་པ་དང་འཁྲུལ་པ་མི་བརྗོད་པ་དང་། རང་གི་ཡོན་ཏན་མི་བརྗོད་པ་དང་། གཞན་ལ་མི་སྨོད་པའོ་༎
 अन्धोपमो ऽपरदोषद्रष्टा ।	ལོང་བ་ལྟ་བུ་ནི་གཞན་གྱི་འཁྲུལ་པ་ལ་མི་བལྟ་བའོ་༎
 गृहीतचौरोपमः सद्धर्मविनाशे सद्धर्मग्राहकः ।	རྐུན་མ་ཟིན་པ་ལྟ་བུ་ནི་དག་པའི་ཆོས་འཇིག་པ་ན་དམ་པའི་ཆོས་འཛིན་པའོ་༎
 बालोपमः सुवाक्, स्फूर्तिमान्, सुखदः, सुतोषः, सुपोषः, सुभरः, सन्तुष्टश्च ।	བྱིས་པ་ལྟ་བུ་ནི་བཀའ་བློ་བདེ་བ་དང་། ང་ལོ་ཡང་བ་དང་། འགྲོགས་ན་བདེ་བ་དང་། མགུ་སླ་བ་དང་། གསོ་སླ་བ་དང་༏་དགང་སླ་བ་དང་། ཆོས་ཤེས་པའོ་༎
 दूतोपमस्तु बोधिसत्त्वो बह्वर्थो बहुक्रिय उदारचित्तश्च ।	ཕོ་ཉ་ལྟ་བུ་ནི་བྱང་ཆུབ་སེམས་དཔའ་དོན་མང་བ་དང་། བྱ་བ་མང་བ་དང་སྙིང་ལས་ཆེ་བའོ་༎
 अमात्योपमो दृढप्रतिज्ञः ।	བློན་པོ་ལྟ་བུ་ནི་དམ་བཅའ་བརྟེན་པའོ་༎
 पण्डितोपमो ऽप्रतिहतसत्त्वः प्रत्युपकारी च ।	མཛངས་པ་ལྟ་བུ་ནི་སེམས་ཅན་དང་ཞེ་འགྲས་པ་མེད་པ་དང་བཅོས་སུ་བཏུབ་པའོ་༎
 शिष्योपमस्तु त्रिर्दिवा त्रिश्च रात्रौ गुरुपर्युपासकः, कृतपुण्यसम्भारसञ्चयः संवरपोषकश्च ।	སློབ་མ་ལྟ་བུ་ནི་ཉིན་ལན་གསུམ་མཚན་ལན་གསུམ་དུ་བླ་མ་ལ་བསྙེན་བཀུར་བྱ་བ་དང་། བསོད་ནམས་ཀྱི་ཚོགས་བསག་པ་དང་། སྡོམ་པ་གསོ་བའོ་༎
 प्रत्युत्थापकोपमः सर्वसत्त्वबुद्धत्वप्रापणपूर्वम् स्वबुद्धत्वकामः ।	བསུ་སྐྱེལ་བ་ལྟ་བུ་ནི་སེམས་ཅན་ཐམས་ཅད་སངས་རྒྱས་པར་བྱས་ནས་གདོད་བདག་ཉིད་འཚང་རྒྱ་བར་འདོད་པའོ་༎ 
 अन्धनायकोपमः स्वबुद्धभावपूर्व परार्थक्रियाः ।	ལོང་ཁྲིད་ལྟ་བུ་ནི་བདག་༄༣༠༥བ་སངས་རྒྱས་པར་བྱས་ནས་གདོད་གཞན་གྱི་དོན་བར་འདོད་པའོ་༎ བྱེད་པའོ་༎ 
 प्रथमकल्पमनुष्योपम आचरण-शील-जीविका-विधि-दृष्टिसम्पन्नः ।	བསྐལ་པ་དང་པོའི་མི་ལྟ་བུ་ནི་སྤྱོད་ལམ་དང་། ཚུལ་ཁྲིམས་དང་། འཚོ་བ་དང་། ཆོ་ག་དང་། ལྟ་བ་ཕུན་སུམ་ཚོགས་པའོ་༎
 सकामपुरुषोपमः समस्तचर्यापथपरार्थपरिणामनः,	སྐྱེས་བུ་འདོད་པ་ཅན་ལྟ་བུ་ནི་སྤྱོད་ལམ་ཐམས་ཅད་གཞན་ལ་བསྔོ་བ་སྟེ་།
 यथा- ऽआर्यरत्नमेघसूत्रोक्तम्ऽ ।	འཕགས་པ་དཀོན་མཆོག་སྤྲིན་ལས་འབྱུང་བ་ལྟ་བུའོ་༎
 अन्धकारोपमो महामध्यमकार्थनित्यवासः ।	མུན་པ་ལྟ་བུ་ནི་དབུ་མ་ཆེན་པོའི་དོན་ལ་རྟག་ཏུ་གནས་པའོ་༎
 घातकोपमस्त्यक्तमिथ्यादृष्ट्युत्पादः ।	གཤེད་མ་ལྟ་བུ་ནི་ལོག་པར་ལྟ་བ་སྐྱེས་པ་དེ་སྤང་བར་བྱའོ་༎
 चौरोपमः त्यक्तप्रमादानादरः ।	ཆོམ་རྐུན་ལྟ་བུ་ནི་བག་མེད་པ་དང་། མ་གུས་པ་སྟེ་སྤང་བར་བྱའོ་༎
 शत्रूपमस्तु अह्रीप्रमादः ।	དགྲ་ལྟ་བུ་ནི་ངོ་ཚ་མེད་པ་དང་བག་མེད་པའོ་༎
 मूर्खोपमः स्मृति-सम्प्रजन्यविरहितः ।	གླེན་པ་ལྟ་བུ་ནི་དྲན་པ་དང་ཤེས་བཞིན་མེད་པའོ་༎
 मत्तोपमः चतुःकृष्णः ।	ར་རོ་བ་ལྟ་བུ་ནི་ནག་པོར་གྱུར་པ་བཞིའོ་༎
 तिर्यगुपमो ऽज्ञातशिक्षानयः ।	བྱོལ་སོང་ལྟ་བུ་ནི་བསླབ་པའི་ཚུལ་རྣམས་མི་ཤེས་པའོ་༎
 वधिकोपमो निष्करुणाचारः ।	ཤན་པ་ལྟ་བུ་ནི་སྙིང་རྗེ་དང་བྲལ་བའི་སྤྱོད་ལམ་ཅན་ནོ་༎
 अकृतज्ञोपमस्त्यक्तप्रातिमोक्षसंवरः ।	བྱས་པ་ལ་དྲིན་དུ་མི་གཟོ་བ་ལྟ་བུ་ནི་སོ་སོར་ཐར་པའི་སྡོམ་པ་བཞག་པའོ་༎
 अनाथोपम उपायकौशल्यरहितः ।	དབ༹་ཕྲུག་ལྟ་བུ་ནི་ཐབས་མཁས་པ་དང་བྲལ་བའོ་༎
 उन्मत्तोपमः कार्याकार्यानभिज्ञता ।	སྨོན་པ་ལྟ་བུ་ནི་བྱ་བ་དང་བྱ་བ་མ་ཡིན་པ་མི་ཤེས་པའོ་༎
 माराभिभूतोपमः पञ्च-पञ्चाशद्-द्वात्रिंशदान्तरायिकधर्मामभिज्ञता ।	བདུད་ཀྱིས་བརླམས་པ་ལྟ་བུ་ནི་བར་དུ་གཅོད་པའི་ཆོས་ལྔ་བཅུ་རྩ་ལྔ་དང་། སུམ་ཅུ་རྩ་གཉིས་མི་ཤེས་པའོ་༎
 के च (ते) पञ्चपञ्चाशद्?	ལྔ་བཅུ་རྩ་ལྔ་པོ་ཡང་གང་ཞེ་ན་།
 ऽआर्यबोधिसत्त्वपिटकेऽ तद्यथा- आन्तरायिक एको धर्मः- प्रमादः ।	འཕགས་པ་བྱང་ཆུབ་སེམས་དཔའི་སྡེ་སྣོད་ལས་བྱུང་བ་ལྟ་བུ་སྟེ་འདི་ལྟར་བར་དུ་གཅོད་པའི་ཆོས་ནི་གཅིག་སྟེ་བག་མེད་པའོ་༎
 आन्तरायिकौ द्वौ धर्मौ-अह्रीक्यम् अनपत्राप्यञ्च ।	བར་དུ་གཅོད་པའི་ཆོས་ནི་གཉིས་ཏེ་། ངོ་ཚ་མེད་པ་དང་། ཁྲེལ་མེད་པའོ་༎
 त्रयः- रागो द्वेषो मोहश्च ।	གསུམ་སྟེ་འདོད་ཆགས་དང་། ཞེ་སྡང་དང་། གཏི་མུག་གོ་༎
 चत्वारः- चतस्रः असद्गतयः ।	བཞི་སྟེ་། དམ་པ་མ་ཡིན་པའི་འགྲོ་བ་བཞིའོ་༎
 पञ्चप्राणातिपातो ऽदत्तादानम् काममिथ्याचारो मृषावादो मद्यपानं च ।	ལྔ་སྟེ་། སྲོག་གཅོད་པ་དང་། མ་བྱིན་པར་ལེན་པ་དང་། འདོད་པས་ལོག་པ་ག-ཡེམ་པ་དང་། བརྫུན་དུ་སྨྲ་བ་དང་། ཆང་འཐུང་བའོ་༎ དྲུག་སྟེ་།
 षड्-बुद्ध-धर्म-संघ-शील-आचार्य-ज्येष्ठानादरः ।	སངས་རྒྱས་དང་། ཆོས་དང་། དགེ་འདུན་དང་། ཚུལ་ཁྲིམས་དང་། སློབ་དཔོན་དང་། རྒན་པ་རྣམས་ལ་མ་གུས་པའོ་༎
 सप्त- सप्तविधा मानाः ।	བདུན་ཏེ་། ང་རྒྱལ་རྣམ་པ་བདུན་ནོ་༎
 अष्टौ-मिथ्याष्टकम् ।	བརྒྱད་དེ་ལོག་པ་བརྒྱད་དོ་༎
 नव- नवधा चित्ताघातवस्तूनि ।	དགུ་སྟེ་། ཀུན་ནས་མནར་སེམས་ཀྱི་དངོས་པོ་རྣམ་པ་དགུའོ་༎
 दश- दशाकुशलानि इति प्राप्तम् ।	བཅུ་སྟེ་། མི་དགེ་བ་བཅུའོ་ཞེས་འབྱུང་ངོ་༎
 द्वात्रिंशद् आन्तरायिका धर्मा अपि ऽआर्यमहायानोपदेशसूत्रेऽ तद्यथा- ऽपुत्रि।	བར་དུ་གཅོད་པའི་ཆོས་སུམ་ཅུ་རྩ་གཉིས་ཀྱང་། འཕགས་པ་ཐེག་པ་ཆེན་པོའི་མན་ངག་གི་མདོ་༄༣༠༦ཨ་༌་༎ ལས་འབྱུང་བ་ལྟ་བུ་སྟེ་། ཇི་སྐད་དུ་།
 महायानान्तरायिका धर्मास्तु द्वात्रिंशत् ।	བུ་མོ་ཐེག་པ་ཆེན་པོའི་བར་དུ་གཅོད་པའི་ཆོས་ནི་སུམ་ཅུ་རྩ་གཉིས་ཏེ་།
 तैरान्तरायिकैः सर्वज्ञतायां शीघ्रं न निर्याणं भवति ।	བར་དུ་གཅོད་པ་དེ་དག་གིས་ཐམས་ཅད་མཁྱེན་པར་མྱུར་དུ་ངེས་པར་མི་འབྱུང་ངོ་༎
 के च द्वात्रिंशत्?	སུམ་ཅུ་རྩ་གཉིས་གང་ཞེ་ན་།
 तद्यथा- श्रावकप्रत्येकबुद्धयानकामिता, इन्द्रब्रह्मत्वकामिता, जन्मसंस्थब्रह्मचर्यम्, कुशलमूलैकरागः, भोगसम्पत्मात्सर्यम्, सत्त्वविषमदानम्, शीलशैथिल्यम्, परचित्तारक्षणम्, व्यापाद-प्रतिघानुशयः, तच्चित्तलयः, मुषितस्मृतिता, श्रवणानर्थिकता, अविचारणा, अनार्यचर्या, मानातिमानविवृद्धिः, काय-वाक्-चित्त-कर्मापरिशुद्धिः, सद्धर्मापरिरक्षणम्, आचार्यधर्मप्रतिच्छादनम्, संग्रहवस्तूत्सर्गः, सम्मोदनीयधर्मत्यागः, पापमित्रसेवनम्, बोध्यपरिणामनेति त्रिस्कन्धविपक्षता, अल्पकुशलमूलमन्यना, अनुपायपतितबुद्धिः, पराङ्मुखीभूय त्रिरत्नाशंसनम्, बोधिसत्त्वव्यापादचिन्तनम् । अश्रुतधर्मप्रहाणम्, मारकर्मानवबोधः, लोकायतमन्त्रग्रहणम्, सत्त्वापरिपाचनम्, संसारादपरिखेदऽ, इति ।	འདི་ལྟ་སྟེ་། ཉན་ཐོས་དང་རང་སངས་རྒྱས་ཀྱི་ཐེག་པ་འདོད་པ་དང་། བརྒྱ་བྱིན་དང་ཚངས་པ་འདོད་པ་དང་། སྐྱེ་བ་ལ་གནས་ཏེ་ཚངས་པར་སྤྱོད་པ་དང་། དགེ་བའི་རྩ་བ་གཅིག་ལ་ཆགས་པ་དང་། ལོངས་སྤྱོད་བདོག་པ་རྣམས་ལ་སེར་སྣ་བྱེད་པ་དང་། སེམས་ཅན་རྣམས་ལ་མཉམ་པར་མི་སྦྱིན་པ་དང་། ཚུལ་ཁྲིམས་ལ་ལྷོད་པ་དང་། གཞན་གྱི་སེམས་མི་བསྲུང་བ་དང་། གནོད་སེམས་དང་། ཁོང་ཁྲོ་བའི་བག་ལ་ཉལ་བྱེད་པ་དང་། དེས་སེམས་ཞུམ་པ་དང་། བརྗེད་ངས་པ་དང་། ཐོས་པ་དོན་དུ་མི་གཉེར་བ་དང་། དཔྱོད་པ་མེད་པ་དང་། འཕགས་པ་མ་ཡིན་པའི་སྤྱོད་པ་དང་༏་ང་རྒྱལ་ལས་ཀྱང་ང་རྒྱལ་འཕེལ་བ་དང་། ལུས་དང་ངག་དང་སེམས་ཀྱི་ལས་ཡོངས་སུ་མ་དག་པ་དང་། དམ་པའི་ཆོས་ཡོངས་སུ་མི་བསྲུང་བ་དང་། སློབ་དཔོན་ཆོས་འཆབ་པ་དང་། བསྡུ་བའི་དངོས་པོ་རྣམས་འདོར་བ་དང་། ཡང་དག་པར་དགའ་བར་འགྱུར་བའི་ཆོས་གཏོང་བ་དང་། སྡིག་པའི་གྲོགས་པོ་བསྟེན་པ་དང་། བྱང་ཆུབ་ཏུ་ཡོངས་སུ་མི་བསྔོ་བ་སྟེ་ཕུང་པོ་གསུམ་དང་མི་མཐུན་པ་དང་། དགེ་བའི་རྩ་བ་ཆུང་དུས་རློམ་སེམས་སུ་བྱེད་པ་དང་། ཐབས་མེད་པར་ལྷུང་བའི་བློ་དང་། ཕྱིར་ཞིང་དཀོན་མཆོག་གི་བསྔགས་པ་མི་སྨྲ་བ་དང་༏་བྱང་ཆུབ་སེམས་དཔའ་ལ་གནོད་པར་སེམས་པ་དང་། མ་ཐོས་པའི་ཆོས་སྤོང་བ་དང་། བདུད་ཀྱི་ལས་ཁོང་དུ་མི་ཆུད་པ་དང་། འཇིག་རྟེན་རྒྱང་པན་པའི་གསང་ཚིག་འཛིན་པ་དང་། སེམས་ཅན་ཡོངས་སུ་སྨིན་པར་མི་བྱེད་པ་དང་། འཁོར་བས་ཡོངས་སུ་མི་སྐྱོ་བ་སྟེ་།
 ऽपुत्रि। द्वात्रिंशद् इमे महायानस्य आन्तरायिकाः सम्यक् व्यपदिष्टाः ।	བུ་མོ་སུམ་ཅུ་རྩ་གཉིས་པོ་འདི་དག་ནི་ཐེག་པ་ཆེན་པོའི་བར་དུ་གཅོད་པའི་ཡང་དག་པའི་ཕུལ་ཡིན་ཏེ་།
 तैरन्तरायैः सर्वज्ञताऽ निःसरणम् ।	བར་དུ་གཅོད་པ་དེ་དག་གིས་ཐམས་ཅད་མཁྱེན་པར་ངེས་པར་མི་འབྱུང་ངོ་༎
 किं तर्हि? तथापि पुत्रि, यावन्तो हि महायानगुणा अन्तराया अपि तावन्तस्तावद् इत्युक्तम् ।	དེ་ལྟ་མོད་ཀྱི་འོན་ཀྱང་བུ་མོ་ཐེག་པ་ཆེན་པོའི་ཡོན་ཏན་ཇི་ཙམ་པ་དེ་ཙམ་དུ་བར་དུ་གཅོད་པ་ཡང་དེ་༄༣༠༦བ་ཙམ་མོ་ཞེས་གསུངས་སོ་༎ 
 अपि च, अप्रमेया अन्तरायधर्मा बहुषु सूत्रेषु दृश्यन्ते,	གཞན་ཡང་བར་དུ་གཅོད་པའི་ཆོས་དཔག་ཏུ་མེད་པ་དག་མདོ་སྡེ་དུ་མར་མཐོང་གསུངས་སོ་༎ མོད་ཀྱི་། 
 किन्तु अत्र ग्रन्थगौरवात् न निरुप्यन्ते ।	འདིར་གཞུང་མངས་པར་འགྱུར་བས་མ་བཀོད་དེ་།
 एतन्मार्गस्थीकृतादिकर्मिकबोधिसत्त्वैस्तत्तत्सूत्रेषु द्रष्टव्यम्, आस्थितये च प्रयतितव्यम् ।ऽ	ལམ་འདི་ལ་ཆེད་ཆེར་བྱེད་པའི་བྱང་ཆུབ་སེམས་དཔའ་ལས་དང་པོ་པས་མདོ་དེ་དང་དེར་བལྟ་བར་བྱ་ཞིང་ཉམས་སུ་བླང་པ་ལ་བརྩོན་པར་བྱའོ་༎ 
 अपराण्यपि सांकथ्यानि बहूनि वर्तन्ते-सुघोरपरुषं सुदुःसहं दुखं चिरं सह्यत इदमपि महदाश्चर्यम् ।	གཏམ་དུ་བྱ་བ་གཞན་ཡང་མང་དུ་ཡོད་དེ་། རྩུབ་ཅིང་དྲག་ལ་ཡུན་རིང་སྡུག་བསྔལ་བཟོད་དཀའ་བཟོད་པར་བྱེད་པ་ངོ་མཚར་ཆེ་༎
 चतुरोघविक्षिप्तं पौनःपुन्येन कङ्कालयानारोहणं तदपि महदाश्चर्यम् ।	ཆུ་བོ་བཞིས་ག-ཡེངས་ཡང་དང་ཡང་དུ་ཀེང་རུས་བཞོན་པ་ཞོན་པ་དེ་ཡང་ངོ་མཚར་ཆེ་༎
 भार्या गृहं च प्रहाय सुव्रतादाने ऽपि सदा कायवाङ्मनोविक्षेप इदमपि महदाश्चर्यम् ।	ཆུང་མ་ཁྱིམ་སྤངས་བརྟུལ་ཞུགས་བཟང་བླངས་རྟག་ཏུ་ལུས་ངག་ཡིད་ག-ཡེངས་འདི་ཡང་ངོ་མཚར་ཆེ་༎
 स्वल्पमात्रस्यापि कुशलमूलस्य अभावे ऽपि तस्यैवार्थतो बुद्धज्ञानगवेषणम् इदमपि	དགེ་བའི་རྩ་བ་ཆུང་དུ་ཙམ་ཡང་མེད་པར་དེ་ཉིད་དོན་གྱི་སངས་རྒྱས་ཡེ་ཤེས་རྩད་གཅོད་ཚོལ་བ་འདི་ཡང་ངོ་མཚར་ཆེ་༎
 महदाश्चर्यम् प्रतिमोक्षशिक्षाभावे ऽपि- महायानश्रेष्ठबोधिद्वयगवेषणम् इदमपि महदाश्चर्यम् । इत्यादिषु महाश्चर्येषु बहुष्वपि सत्सु,	སོ་སོར་ཐར་པའི་བསླབ་པ་མེད་པར་ཐེག་ཆེན་བྱང་ཆུབ་མཆོག་གཉིས་རྩད་གཅོད་ཚོལ་བ་འདི་ཡང་ངོ་མཚར་ཆེ་༎ དེ་ལ་སོགས་པ་ངོ་མཚར་ཆེ་བ་མང་དུ་ཡོད་མོད་ཀྱི་༎
 जम्बूद्वीपपुरुषस्य विकल्पाचाराः कथं वक्तुं शक्यन्ते ।	འཛམ་གླིང་སྐྱེ་བོའི་རྟོག་དང་སྤྱོད་པ་སྨྲ་བར་ག་ལ་ནུས་༎
 तस्माद् भवन्तो मुक्तिकामा विद्वांसस्तैरुन्मत्तैः सह अकृतसंसर्गा अप्रमत्तास् तिष्ठन्तु ।	དེ་བས་ཐར་འདོད་མཁས་པ་ཁྱེད་ཅག་སྨྱོན་པ་དེ་དག་དང་༎ ལྷན་ཅིག་འདྲེ་བར་མ་བྱེད་བག་ཡོད་གནས་པར་གྱིས་༎
 एवं ते करुणाविषयत्वव्यतिरिक्ताः उत्तममार्गव्यपदेशे ऽपि तत्र न प्रविशन्ति, किमहं करवाणि ।	འདི་ལྟར་དེ་དག་སྙིང་རྗེའི་ཡུལ་དུ་མ་བྱས་མ་གཏོགས་པར་༎ ལམ་མཆོག་བཤད་ཀྱང་དེ་ལ་འཇུག་པར་མི་འགྱུར་བདག་གིས་ཇི་ལྟར་བྱ་༎
 यावद् अभिज्ञता न प्राप्यते तावद् अन्येषां विपाकासंभवात् खड्गवत् स्थातव्यम् ।	ཇི་སྲིད་མངོན་པར་ཤེས་པ་མ་ཐོབ་བར་དུ་གཞན་དག་སྨིན་པར་མི་ནུས་བསེ་རུང་གནས་པར་བྱ་༎ 
 सद्गुरुर्गवेषणीयः, सदा सूत्राणि च द्रष्टव्यानि ।	བླ་མ་བཟང་པོ་བཙལ་བྱ་རྟག་ཏུ་མདོ་སྡེ་དག་ལ་བལྟ་བར་བྱ་༎
 सूत्रसमुच्चयोपदेशो महाविद्वदाचार्यदीपङ्करश्रीज्ञान-विरचितः समाप्तः ॥	མདོ་སྡེའི་དོན་ཀུན་ལས་བཏུས་པའི་མན་ངག་། སློབ་དཔོན་མཁས་པ་ཆེན་པོ་དཔལ་མར་མེ་མཛད་ཡེ་ཤེས་ཀྱིས་མཛད་པ་རྫོགས་སོ་།
